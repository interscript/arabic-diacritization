پيمان صلح بين ژاپن و روسيه
بنا به گزارشهاي منتشره در توكيو، ژاپن و روسيه در زمينه يك پيمان صلح در چارچوبي گسترده توافق كرده اند كه رسماً به مخاصمات جنگ دوم جهاني ميان دو كشور پايان خواهند داد.

در يكي از اين گزارشها، كه از سوي خبرگزاري كيودُو،انتشار يافته، گفته شده است كه دو كشور براي رفع اختلافات ديرين خود بر سر چهار جزيره از جزاير زنجيره اي كوريل، بر اساس سه پيمان گذشته خود عمل خواهند كرد.
بموجب يكي از اين پيمانها كه در سال ۱۹۵۶ امضاء شده، دو تا از اين جزيره ها پس از امضاء يك پيمان صلح به ژاپن پس داده خواهد شد.
اما بموجب پيماني كه در سال ۱۹۹۳ به امضاء رسيده، مسئله حاكميت اين چهار جزيره بايستي پيش از امضاء پيمان صلح فيصله يابد.
هيچ يك از دو طرف نحوه استفاده از پيمان هاي پيشين را اعلام نكرده اند.

تشكيلات فلسطيني نخستين بودجه رسمي خود را اعلام كرد
تشكيلات فلسطيني پس از دو سال نخستين بودجه رسمي خود را اعلام كرد و قول داد براي از ميان برداشتن فساد و پاسخگوئي بيشتر به مردم تلاش كند.
سلام فياد   وزير دارائي، ديروز بودجه سال ۲۰۰۳ را به شوراي قانونگزاري فلسطيني در رام الله تسليم كرد.

آقاي فياد گفت هر ماهه گزارش بودجه در اختيار عموم گذاشته خواهد شد و قول داد هر اداره اي كه از محدوده بودجه تعيين شده تخطي كند، عواقب آن رابپردازد.
ايالات متحده و اتحاديه اروپا خواستار پاسخگوئي هر چه بيشتر تشكيلات فلسطيني شده اند كه مقاماتش متهم به فساد گسترده در داخل و خارج هستند.
آقاي فياد مي گويد هزينه ها درسطح يك ميليارد و سيصد ميليون دلار تخمين زده مي شود در حاليكه كسري بودجه ۷۴۷ ميليون دلار پيش بيني مي شود.
انتظار ميرود شوراي قانونگزاري فلسطيني ماه آينده به بودجه رأي بدهد.

پرزيدنت بوش شخصاً اجازه جستجو براي يافتن پنج مرد مظنون در آمريكا را صادر كرد
پرزيدنت بوش ميگويد وي شخصاً اجازه جستجو براي يافتن ۵ مرد را كه ظاهراً از اهالي خاورميانه هستند، و ممكن است كه هفته گذشته بطور غير قانوني از كانادا وارد آمريكا شده باشند، صادر كرد.
آقاي بوش روز سه شنبه به خبرنگاران گفت وي اين قضيه را جدي ميگيرد، زيرا قصدو هدف اين افراد روشن نيست.

مقامات ميگويند اف بي آي، اداره آگاهي آمريكا، ضمن يك تحقيقات ضد تروريستي در مورد يك شبكه پاكستاني انتقال قاچاقي اشخاص، كه پاسپورتهاي جعلي فراهم ميكند، به وجود اين افراد پي برد.
مقامات آمريكا ميگويند هيچگونه شواهدي دال بر وابستگي اين افراد به يك طرح تروريستي ندارند، اما پليس در راستاي مرز آمريكا و كانادا و در شهر نيويورك، همزمان با جشن هاي سال نو، بر تدابير امنيتي افزوده است.

يك ماًمور فرودگاه در فرانسه به جرم حمل مسلسل و مواد منفجره بازداشت شد
مقامات فرانسوي ميگويند روز شنبه يك ماًمور قسمت چمدان فرودگاه در حالي كه يك مسلسل خودكار و مقداري مواد منفجره در اختيار داشت، بازداشت شد.
وي روز چهارشنبه در مقابل قاضي يك دادگاه ضدّ تروريسم حضور خواهد يافت.

مقامات دادگاه كوشش ميكنند مشخّص كنند كه آيا “اَبدرآزَك بِسّقير” بيست و هفت ساله بايد بعنوان يك تروريست مورد محاكمه قرار گيرد و يا ابتدا از او بازجوئي شود كه يك مرحله قبل از اتهام رسمي است.
مقامات ميگويند كه يك دوست خانوادگي نيز در مقابل قاضي حاضر خواهد شد.

در اوايل روز سه شنبه، مقامات فرانسوي از شاهدي كه با دادن اطلاعات خود، باعث دستگيري آقاي بسقّير شده بود، باز جوئي كردند.
بازجويان اميدوارند كه بيشتر از اين از خصوصيات شخصيتي اين شاهد مطلّع شوند تا بتوانند بهتر سخنان وي را ارزيابي كنند.

صنعت هواپيمائي ايران دچار مشكلات جدّي خواهد شد
يك مقام ايراني مي گويد صنعت هواپيمائي ايران در صورت ادامه تحريم هاي ايالات متحده در مورد خريد هواپيما و قطعات يدكي، دچار مشكلات جدّي خواهد شد.

احمد خرّم وزير ترابري ديروز ( سه شنبه ) گفت صنعت هواپيمائي ايران به نقطه بحران رسيده است.
وي گفت برخي از هواپيماهاي قديمي بوئينگ و ايرباس به سبب مشكلات فني و نبود قطعات يدكي، قادر به پرواز نيستند.

ايران درسالهاي اخير شاهد سقوط چندين هواپيما و مرگ صدها مسافر و خدمه اين هواپيماها بوده است.
آقاي خرم گفت در صورت سقوط هواپيماهاي بيشتر، خود را مسئول نمي داند.

وي از درخواست بهبود مناسبات تهران -واشنگتن، كه با مخالفت اقتدارگرايان روبروست خودداري كرد.
اقتدارگرايان در حكومت جمهوري اسلامي دست بالا رادارند.
ايران و آمريكا در پي انقلاب سال ۱۹۷۹ ايران روابط خود را قطع كردند.
از آن پس ،ايران ناگزير به خريد هواپيماهاي دست دوم و لوازم يدكي از اتحاد جماهير شوروي سابق شده است.

مانور دريايي مشترك ايالات متحده، اسرائيل و تركيه در درياي مديترانه
كشتي هاي نيروي دريائي ايالات متحده،اسرائيل و تركيه در يك مانور مشترك در آب هاي شرق درياي مديترانه شركت كردند.

سرهنگ « راني بن- يهودا » فرمانده واحد كوماندوئي دريائي اسرائيل مي گويد هدف از انجام اين مانورها بالابردن سطح توانائي اين سه نيروي هوائي در عمليات تجسس و امداد در مواقع اضطراري در دريا بوده است.

وي گفت تمرين هاي روز چهارشنبه درسواحل اسرائيل عليه هيچيك از سرزمين هاي منطقه نبوده و ارتباطي با آموزش هاي نظامي نداشته است.
اين پنجمين تمرين دريائي سالانه هماهنگ بين سه كشور بود.

پرزيدنت بوش هنوز اميدوار است كه بحران بغداد با صلح خاتمه يابد
پرزيدنت بوش رئيس جمهوري آمريكا ميگويد وي هنوز اميدوارست كه بحران بر سر دارا بودن بغداد به داشتن سلاح هاي كشتار جمعي، با صلح خاتمه يابد.

آقاي بوش گفت انتخاب ميان صلح و جنگ، به اين بستگي دارد كه صدام حسين رئيس جمهوري عراق، با تسليم هر نوع سلاح ممنوعه اي موافقت كند.
در پاسخ به اين گزارش كه جنگ با عراق براي ايالات متحّده آمريكا معادل ۶۰ ميليارد دلار هزينه خواهد داشت: پرزيدنت بوش گفت كه بزرگترين و مهمّترين مسؤوليت وي، حفاظت از امنيت آمريكائيان است.

اوايل روز سه شنبه، كوفي عنان دبير کّل سازمان ملل متحّد گفت بغداد براي جستجوي سلاحهاي كشتار جمعي با بازرسان سازمان ملل متحّد كه سرگرم انجام ماًموريت خود در عراق هستند، همكاري ميكند.
آقاي عنان گفت در حال حاضر وي، هيچ دليلي براي اقدام نظامي عليه عراق نميبيند.

تدابير امنيتي در جشن سال نو ميلادي
با سپري شدن رويدادهاي عمده ويژه سال نو، بدون حملات تروريستي، مقامات دراطراف جهان ميتوانند در نخستين روز سال ۲۰۰۳ نفسي راحت بكشند.

به رغم نگراني از عمليات تروريستي و تدابير امنيتي شديد، مردم در سراسر دنيا فرارسيدن سال نو ميلادي را با ابراز اميدواري به گسترش صلح و رفاه جشن گرفتند.

در نيويورك، جمعيتي نزديك به يك ميليون نفر در تايمز سكوئِر، ميدان معروف شهر، با فريادهاي شادي و رقص و پايكوبي مقدم سال نو را گرامي داشتند.
پليس دريچه هاي مجاري زير زميني را جوشكاري كرده و تيراندازان خبره بر بام بناها موضع گرفته بودند.
بدنبال هشدار مقامات داير بر احتمال حملات تروريستي از راه دريا، گارد ساحلي بندر نيويويورك را به روي كشتي هاي تفريحي بسته بود.

در بريتانيا، بگفته اسكاتلنديارد، ۲ هزار مأمور پليس در شهر لندن گشت ميزدند.
در شهرهاي ديگر جهان از جمله در پاريس، مسكو و جاكارتا، بر ميزان تدابير امنيتي افزوده شده بود.
اما هيچگونه رويداد عمده اي گزارش نشده است.

ادامه بازرسيهاي سازمان ملل متحد درعراق در سال نو ميلادي
 :       
بازرسان تسليحاتي سازمان ملل متحد در عراق سال نوي ميلادي را با جستجو براي يافتن سلاح هاي امحاء جمعي در نواحي مختلف بغداد آغاز كردند.
طبق گزارش ها بازرسان از دو سايت، يك مغازه تعميرات وسايل نقليه و يك مجموعه بزرگ وابسته به برنامه موشكي عراق ديدن كردند.

گفته مي شوند بازرسان براي نخستين بار از هنگام ورودشان به عراق در ماه نوامبر،از هليكوپتر استفاده كرده اند و در نظر دارند دفتري در شهر موصل واقع درشمال عراق باز كنند.

روز سه شنبه، پرزيدنت بوش اعلام كرد هنوز اميدوار است بن بست كنوني در مورد وجود احتمالي سلاح هاي امحاء جمعي از راه هاي مسالمت آميز برطرف شود.
پرزيدنت بوش كه در نزديكي مزرعه اش در تگزاس با خبرنگاران گفتگو مي كرد گفت انتخاب ميان جنگ و صلح بستگي به موافقت صدام حسين با تحويل سلاح هاي ممنوعه دارد.

همزمان ايالات متحده به تقويت نيروي نظامي اش در منطقه خليج فارس ادامه مي دهد.
بگفته مقامات نظامي به ۱۷ هزار نظامي آمريكائي دستور استقرار در منطقه تا چند هفته آينده داده شده است.
اين بزرگترين استقرار نيروي زميني در پي جنگ ۱۹۹۱ خواهد بود، جنگي كه به اشغال كويت از سوي عراق پايان داد.
انتظار مي رود تا پايان ماه حداقل ۱۰۰ هزار سرباز آمريكائي در منطقه خليج فارس مستقر شوند.

سفر ديپلمات كره جنوبي به چين
يك ديپلمات بلندپايه كره جنوبي به چين رفته است تا به عنوان بخشي از اقدامات سياسي براي فشار وارد ساختن به دولت كره شمالي جهت كنار گذاشتن برنامه هسته اي اش با مقامات چين گفتگو كند.

« لي تائه شيك » معاون وزارت امور خارجه كره جنوبي، امروز براي ديداري كه انتظار مي رود دو يا سه روز طول بكشد وارد پكن شد.
انتظار مي رود كه فرستادگان كره جنوبي به روسيه و ژاپن نيز بروند و درباره كره شمالي با مقامات آن دو كشور گفتگو كنند.
جيمس كلي، مدير كل وزارت امور خارجه آمريكا، نيز قرار است هفته آينده به سئول، پايخت كره جنوبي، سفر كند و درباره همين مسئله با « رُح مو هي يون » رئيس جمهوري منتخب كره جنوبي، تبادل نظر كند.
كره شمالي امروز هم در رسانه هاي خود موج تازه اي مطالب تندّ ضد آمريكائي منتشر كرده اند.

سال نو ميلادي در ونزوئلا
ونزوئلا سال نوي ميلادي را در شرايطي آغاز كرد كه تظاهرات له و عليه دولت همچنان ادامه دارد و اعتصاب عمومي پنج هفته اي، كشور را فلج كرده است.
ده ها هزار تن از مخالفان پرزيدنت هوگو چاوز ديروز براي برگزاري مراسم سال نو در كاراكاس اجتماع كردند.
تظاهركنندگان خواستار استعفاي آقاي چاوز بودند.

همزمان هواداران آقاي چاوز نيز درفاصله چند كيلومتري اين تظاهرات، به نفع رئيس جمهور دست به راهپيمائي زدند.
آقاي چاوز دريك سخنراني تلويزيوني گفت دولت برآنچه كه وي تلاش مخالفان براي ويراني ونزوئلا خواند، پيروز شده است.
اعتصاب در دوم ماه دسامبر باهدف واداشتن آقاي چاوز به كناره گيري از قدرت، آغاز شد.
پرزيدنت هوگو چاوز امروز براي شركت درمراسم تحليف « لوئيس ايناسيو لولا دا سيلوا » رئيس جمهور منتخب برزيل، ونزوئلا راترك كرد.

مراسم تحليف رئيس جمهوري برزيل
ده ها هزار نفر از برزيلي ها براي شركت در مراسم تحليف « لوئيز ايناسيو لولا دا سيلوا »     ، سياستمدار ۵۷ ساله چپگرا و رهبر سابق كارگري درپايتخت برزيل اجتماع كردند.
بيش از يكصد تن از رهبران جهان از جمله فيدل كاسترو رئيس جمهور كوبا و هوگو چاوز رئيس جمهور ونزوئلا براي شركت در مراسم تحليف و جشن هاي بعد از آن در برازيليا حضور يافتند.

رئيس جمهور منتخب برزيل كه از خانواده اي فقير برخاسته توانسته است خود را تا مقام رهبري كارگران بالا بكشد.
وي پس از سه مبارزه انتخاباتي ناموفق براي احراز پست رياست جمهوري، سرانجام توانست در ماه اكتبر به اين مقام برگزيده شود.
رئيس جمهور منتخب قول داده است تعهدات مالي برزيل را محترم بشمارد، تورم را درسطح پائين نگاهدارد و قدرت مالي برزيل راحفظ كند.
آقاي دا سيلوا كه به لولا مشهور است قول داده است ضمن ايجاد شغل، گرسنگي رادر كشورش ريشه كن كند.

پيام پيشواي كاتوليك هاي جهان در سال نو
پاپ جان پال، در نخستين موعظه خود در سال نو، خواستار پايانِ برادركشي و خشونت هاي بي معني در خاورميانه شد.

پاپ كه در مراسم روز صلح كليساي كاتوليك روم سخن ميگفت، به نيايشگراني كه در تالار سَن پيتر در واتيكان گرد آمده بودند اظهار داشت كه برقراري صلح در اين منطقه بي ثبات امكان پذير است.

پيشواي ۸۲ ساله كاتوليك هاي جهان از مناقشه مداوم اسرائيل و فلسطيني ها و يا حمله احتمالي آمريكا به عراق نام نبرد، اما گفت مناقشات بايد با مسالمت فيصله يابد.

حملات در اردوگاه هاي مهاجرتي استراليا
بازداشتي هاي مقيم يك مركز نگهداري مهاجرين در استراليا در نزديكي سيدني بناهاي اين تأسيسات را به آتش كشيده اند.
اين پنجمينِ حملات در اردوگاه هاي مهاجرتي استراليا در روزهاي اخير است.

بگفته مقامات، برخي از بازداشتي ها در مركز ويلاوود  ، تلاش كردند كه با يك اتومبيل مسروقه از اردوگاه فرار كنند.
پليس از فرار اين افراد جلوگيري كرد و اكنون به بازجوئي از آنها پرداخته است.

رويدادهاي اخير بدنبال شورش ها و آتش سوزي هاي اخير بوسيله پناهجويان در چندين بازداشتگاه صورت گرفته است.
جان هاوارد، نخست وزير استراليا ميگويد سياست دولت وي داير بر بازداشت پناهجويان در دوره رسيدگي به درخواست پناهندگي آنها، تغيير نخواهد كرد.

تصميم گيري در مورد پرونده كارمندقسمت بار كه با اسلحه دستگيرشد
مقامات دادگستري فرانسه روند تصميم گيري درمورد بازجوئي رسمي از يكي از كاركنان قسمت بار فرودگاه كه هفته گذشته پليس در پاريس در اتومبيل او اسلحه پيدا كرد،آغاز كرده اند.
قرار است امروز قاضي يك دادگاه ضد تروريسم پس از گفتگو با " عبدالرزاق به سه قير " فرانسوي الجزايري تبار ِ۲۷ ساله دراين موردتصميم بگيرد.
آقاي " به سه قير " روز شنبه گذشته در پاركينگ فرودگاه شارل دوگل دستگير شد.

طبق سيستم قضائي فرانسه، بازجوئي رسمي تنها يك قدم باتشكيل پرونده براي متهم فاصله دارد.
دادستان ها همچنين سرگرم بررسي احتمال عنوان كردن اتهامات تروريستي عليه آقاي “به سه قير” هستند.
بنا به گزارش ها وي هيچگونه پيشينه جنائي نداشته و هيچگونه ارتباطي هم باسازمانهاي تروريستي نداشته است .

افزودن نام هاي جديد به فهرست كساني كه ممكن است غيرقانوني واردآمريكا شده باشند
اداره آگاهي دولت فدرال آمريكا، اف بي آي فهرست اسامي مردان خارجي را كه ممكنست بصورت غير قانوني از كانادا وارد خاك ايالات متحده شده باشند گسترده تر كرد.

مقامات اف بي آي ميگويند چندين مرد ديگر را شناسائي كرده اند كه ممكنست در حوالي روز بيست و چهارم دسامبر با گذرنامه هاي جعلي وارد آمريكا شده باشند.
هفته پيش، اف بي آي اسامي و تصاوير پنج مرد را درارتباط با تحقيقات تروريستي ، بر روي جايگاه خود در اينترنت قرار داد اما هشدار داد كه اين اسامي و تصاويرممكنست ساختگي باشد.

يك جواهر فروش پاكستاني بنام محمد اصغر كه حدود دوماه پيش از يك گذرنامه تقلبي استفاده كرده بود ميگويد يكي از عكسهاي موجود در سايت ِ اف بي آي، دقيقاً به او شباهت دارد اما وي هرگز در آمريكا نبوده است

عمر حسن البشير، رييس جمهوري سودان : مايل است با شورشيان جنوب كشور به منظور پايان بخشيدن به جنگ داخلي به صلح جامعه دست يابد
 :    
عمر حسن البشير، رييس جمهوري سودان مي گويد مايل است با شورشيان جنوب كشور به منظور پايان بخشيدن به حدود بيست سال جنگ داخلي به صلح جامعه دست يابد.
حسن البشير مي گويد، صلحي كه او در نظر دارد متضمن تقسيم قدرت و ثروت ميان مسلمانان شمال سودان و اكثريت مسيحيان و روح پرستان جنوب خواهد بود.
ارتش شورشي خلق جنوب سودان از سال ۱۹۸۳ به منظور كسب خود مختاري در جنوب، با حكومتهاي مختلف سودان جنگيده است.
در اواخر ماه جاري قرار است دو طرف، مذاكرات صلح را در كشور كنيا از سر گيرند.
تخمين زده مي شود در اثر جنگ داخلي سودان و گرسنگي حاصله، حدود دو ميليون سوداني جان سپرده باشند.

نخست وزير بريتانيا با حسني مبارك رئيس جمهوري مصر ملاقات كرد
توني بلر نخست وزير بريتانيا با حسني مبارك رئيس جمهوري مصر ملاقات كرد تا راههاي احتمالي براي حل و فصل مناقشه اسرائيل و فلسطينيان و بحران عراق را مورد بحث قرار دهد .

بگفته سخنگوي آقاي بلر رهبر بريتانيا كه براي سپري كردن دوران تعطيلات خود به مصر رفته است، ديروز در شهرك ساحلي شرم الشيخ با آقاي مبارك به گفتگو نشست.
مذاكرات غير رسمي رهبران بريتانيا و مصر پس از آن صورت گرفت كه آقاي بلر در پيام خود بمناسبت فرارسيدن سال نو، به شهروندان بريتانيا در باره خطر تروريزم بين المللي در سال جديد هشدار داد و تأكيد كرد كه بريتانيا آماده است در صورت خود داري عراق از تحويل دادن سلاحهاي ممنوعه اش به زور متوسل شود .

ادامه تحقيق روي پرونده مظنون به تروريسم در فرانسه
پليس فرانسه ميگويد در يكي از صندوقهاي امانات فرودگاه ودر داخل اتومبيل يكي از باربران كه مظنون به دست داشتن در يك توطئه تروريستي است، آثاري از مواد منفجره پيدا كرده است.

بگفته كارآگاهان فرانسوي، سگهاي بمب ياب در روي صندلي عقب اتومبيل عبدالرزاق بِالصّغير و در داخل صندوق امانات شخصي وي در فرودگاهي در حومه پاري، آثاري از مواد منفجره يافته اند.
بِالصّغير، روز شنبه بوسيله پليس دستگير شد چراكه يك شاهد گزارش داده بود كه او را در حال حمل اسلحه در پاركينگ فردوگاه ديده است.
مقامات فرانسوي در داخل اتومبيل وي يك هفت تير، يك مسلسل، مواد منفجره پلاستيكي و چاشني هاي انفجاري پيدا كردند .

يكي از دادگاههاي فرانسه ديروز ، بِالصّغير را رسماً تحت تحقيق معرفي كرد و باين ترتيب زمينه را براي اقامه اتهامات رسمي عليه وي هموار ساخت .

نيروي دريائي اسرائيل و آمريكا و تركيه مانور هاي مشترك نظامي برگذار كردند
ناو هاي نيروي دريائي اسرائيل، آمريكا و تركيه در آبهاي شرقي درياي مديترانه مانور هاي مشترك نظامي برگذار كرده اند.
سرهنگ راني بن يهودا، فرمانده نيروي كوماندوي دريائي اسرائيل مي گويد، هدف از تمرينهاي نظامي، افزايش درجه مهارتهاي جستجو و نجات در مواقع اورژانس و فوق العاده در دريا مي باشد.
فرمانده اسرائيلي مي گويد، مانور هاي روز چهارشنبه در نزديكي سواحل اسرائيل، به معناي ضديت با هيچيك از كشور هاي منطقه نيست و به تمرينهاي جنگي نيز ارتباطي ندارد.
مانورهاي چهارشنبه، پنجمين تمرين هاي مشترك سالانه دريائي ميان سه كشور مي باشد.

كره شمالي و جنوبي بر صلح در سال ۲۰۰۳ تأكيد كردند
رهبران كره شمالي و جنوبي مسأله استقرار صلح را در سال ۲۰۰۳ مورد تأكيد قرار داده اند.
رو مو هيان، رئيس جمهوري آينده كره جنوبي، در سخنان خود بمناسبت سال نو روز چهارشنبه گفت، مسئله تسليحات اتمي كره شمالي تنها از طريق مذاكراه و مصالحه قابل حل خواهد بود.
كره شمالي نيز در روز اول سال جديد، با انتقاد شديد از آمريكا خواهان صلح شد.
رسانه هاي دولتي كره شمالي نيز بر مسئله احتراز از جنگ تأكيد گذاردند، و در همان حال از كره جنوبي نيز مؤكداً خواستند در مقابل آمريكا از خود مقاومت نشان دهد.
رسانه هاي كره شمالي، آمريكا را متهم ساختند كه خود را براي يك جنگ اتمي با كره شمالي آماده مي سازد.
كره شمالي آماده مي شود تا يك نيروگاه اتمي را مجددا بكار اندازد.
كارشناسان آمريكائي معتقدند كه اين نيروگاه مي تواند اسلحه اتمي توليد كند.

برقوتي اعلام كرد كه قيام فلسطينيان عليه اسرائيل موفق خواهد شد
يك مقام بلندپايه فلسطيني كه به اتهام قتل در اسرائيل محاكمه ميشود، امروز پس از برخوردي كه با پليس پيدا كرد از جلسه دادگاه بيرون برده شد.
ماجرا زماني آغاز شد كه مروان برقوتي در جلسه دادگاهي كه براي بررسي مسئله تعيين وجه الضمان تشكيل شده بود حضور يافت.

آقاي برقوتي در پاسخگوئي به اهانتهاي دادستان، اعلام كرد كه قيام فلسطينيان عليه اسرائيل موفق خواهد شد و كوشيد انگشتان خود را به نشانه پيروزي به هوا بلند كند.
پليس اسرائيل بلافاصله مداخله كرد و دستان برقوتي را پائين كشيد و او را به زمين افكند.
بگفته شاهدان عيني، مأموران پليس سپس برقوتي را كشان كشان از تالار دادگاه خارج كردند.
مقامات اسرائيل ميگويند مروان برقوتي كه از رهبران جناح فتح است، يكي از محركان عمده در قيام بيست و هفت ماهه فلسطينيان عليه اسرائيل بوده است

گرمتر شدن هواي جهان
پژوهشگران آمريكائي مي گويند گرمتر شدن هواي جهان انواع موجودات، از گياهان وحشي كوه هاي آلپ گرفته تا اخترماهي آبهاي ايالت كاليفرنيا را مجبور به كوچ به نقاط كمتر طافت فرسا و تغيير وضعيت كرده است.
پژوهشهاي جديد كه در شماره امروزِ مجله علمي وزينِ  يا طبعيت منعكس شده حاكيست كه الگو و تركيب دائم التحول آب و هواي موجودات را مجبور كرده به قطبين كره زمين نزديك تر بشوند و عادات آنها مانند تخم گذاري يا گل دادن درختان و كوچ پرندگان و ديگر جانوارن هفته ها زودتر از معمول آغاز شود.

اين پژوهشها بوسيله گروه هاي علمي دانشگاه هاي تگزاس، وِزليان و استانفورد انجام شده است و هشدار داده اند كه نتيجه اين تغييرات ممكن است مختل شدن نظم زيست بوم، محروم شدنِ برخي نواحي از وجود انواع رده هاي حياتِ وحش، و اضمحلال نسل پاره اي ديگر از موجودات باشد و از تنوع طبعيت كاسته شود.

يك مرد فلسطيني كه در يك كيسه بزرگ بمب حمل مي كرد به قتل رسيد
ارتش اسرائيل مي گويد، يك مرد فلسطيني را كه در يك كيسه بزرگ بمبي را در نزديكي يك شهرك يهودي نشين در كرانه غربي رود اردن، حمل مي كرد به قتل رسانده است.
ارتش اسرائيل مي گويد، پس از آنكه سربازان بروي مرد فلسطيني آتش گشودند، بمب نيز منفجر شد.
در نوار غزه نيز سربازان اسرائيلي ، سه مرد مسلح فلسطيني را كه ظاهرا قصد داشتند مخفيانه بداخل يك شهرك يهودي نشين نفوذ كنند، كشتند.
اواخر روز چهارشنبه نيز سربازان اسرائيلي با حمايت تانكها وارد اردوگاه آوارگان موسوم به « بورج » در مركز غزه گرديدند.
هنوز مشخص نيست كه هدف سربازان اسرائيلي از يورش به اين اردوگاه چه بوده است.
گزارش رسانه هاي اسرائيلي مي گويد، يك مقام بلند پايه شبكه القاعده وارد بيروت شده است، و سرگرم جذب فلسطينيان براي انجام حملات تروريستي در اسرائيل گرديده است.

چين تاقبل از پايان امسال نخستين كيهان نوردچيني رابه فضا مي فرستد
رسانه هاي خبري دولتي چين امروز به نقل از يوآن جي، مقام ارشد سازمان فضائي چين، گزارش كرده اند كه سفينه فضائي چين به نام " شن ژو ِ۵ " نخستين كيهان نورد چيني را تا پيش از پايان سال ميلادي جاري به مدار كره زمين خواهد برد.
اين خبر پس از آن اعلام شد كه پرتاب سفينه فضائي " »شن ژو ِ۴ " كه در پي سه سفينه مشابه قبلي بطور آزمايشي ولي بدون سرنشين به فضا فرستاده شده بود با موفقيت انجام شد.
سفينه فضائي " شن ژو ِ۴ " مجهز به همه دستگاه هاي لازم جهت مأموريت هاي سرنشين دار هر ۹۰ دقيقه يك بار دور كره زمين مي چرخد و وسائل حافظ و مُمِدّ جان و ديگر تجهيزات لازم براي سفرهاي فضائي را آزمايش مي كند.
تلويزيونهاي چين تصاوير اين سفينه را كه دوشنبه از سكوئي واقع در صحراي گوبي به فضا روانه شد نمايش دادند.

جيانگ زِمين، رئيس جمهوري چين، اين آخرين پرتاب موشك فضائي چين را يك پيروز بزرگ خواند و از همه مسئولان برنامه فضائي چين خواست كوششهاي خود را دو چندان كنند و با يك روحيه پيشتازانه به توسعه و بهره برداري مسالمت آميز از فضاي جو خارج خدمت كنند.

سخنان رهبر چين نمايانگر اهميتي است كه پكن براي برنامه فضائي سرّي خود قائل است.
پرتاب هاي فضائي چين كه از قبل اعلام نمي شود، نمادهاي افتخار و عظمت ملي چين شناخته مي شود.
چين نخستين سفينه فضائي خود را كه سرنشين نداشت در سال ۱۹۹۹ به مدار زمين فرستاد و نام آن را " سفينه يزداني " گذاشت.
حال اگر چين در زمينه اعزام سفينه سرنشين دار نيز موفق شود بعد از روسيه و آمريكا، سومين كشوري خواهد بود كه رأساً و نه توسط سفاين ديگر كشورها، انسان به فضا فرستاده است.

تدابير امنيتي تازه و شديد در بازداشتگاههاي مهاجرين دراستراليا
در پي خشونتهاي چندروز اخير در بازداشتگاههاي اداره مهاجرت استراليا، دولت اين كشور تدابير امنيتي تازه و شديدي را بمورد اجرا درآورده است.
بگفته مقامات اداره مهاجرت استراليا، تعداد كارمندان هفت بازداشتگاه افزايش يافته و افسران پليس در برخي از بازداشتگاهها مشتقر شده اند .

دولت كانبرا اعلام كرده است كه پانزده تن از افرادي كه در بازداشتگاهي در نزديكي سيدني نگهداري ميشدند امروز به زنداني كه تحت مراقبتهاي امنيتي شديد است انتقال يافتند.
اين پانزده نفر به مشاركت در شورشي كه ديروز در اين بازداشتگاه روي داد متهم شده اند.
قرار است هفت تن ديگر از زندانيان بازداشتگاهي در صحراي جنوب استراليا نيز در ارتباط با شورش روز سي ام دسامبر در دادگاه حضور يابند .

صنايع هوائي ايران به نقطه بحراني رسيده است
احمد خرم، وزير راه و ترابري ايران مي گويد در صورتي كه برنامه تحريم هاي آمريكا عليه ايران در مورد خريد هواپيما و قطعات يدكي از ميان برداشته نشود، صنايع هوائي ايران با مسائل شديدي روبرو خواهد شد.
آقاي خرم روز سه شنبه اعلام كرد كه صنايع هوائي ايران به نقطه بحراني رسيده است و افزود، تعدادي از هواپيما هاي بوئينگ و ايرباس ايران بعلت مسائل فني و نبود قطعات يدكي، از پرواز باز مانده اند.

در سالهاي اخير يك سلسله سوانح هوائي در ايران روي داده است كه به قيمت جان صدها نفر تمام شده است.
آقاي خرم مي گويد در صورتي كه سوانح هوائي در آينده روي دهد، نبايد او را مسؤل دانست.
با اين همه آقاي خرم از بهبود روابط ايران و آمريكا كه با مخا لفت محافظه كاران روبرو است، سخني به ميان نياورد.

روابط ايران و آمريكا در سال ۱۹۷۹ متعاقب انقلاب اسلامي ايران قطع شد.
از آن سال به بعد ايران ناگزير بوده است هواپيما هاي خود را با هواپيما هاي مستعمل و به اصطلاح « دست دوم» تعويض كند و قطعات مورد نياز را از شوروي سابق تأمين كند

بازرسيهاي وسيعتر در اطراف بغداد
بازرسان تسليحاتي سازمان ملل متحد، سال  ميلادي را درعراق، با انجام بازرسيهاي وسيعتري در اطراف بغداد، آغاز كردند.
روز چهارشنبه گروههاي بازرسان، حداقل از سه محل، از جمله يك مجتمع بزرگ اسلحه سازي بازديد كردند.
منابع سازمان ملل متحد مي گويند، كارشناسان براي انجام وظايف خود از هليكوپتر استفاده خواهند كرد ودر شمال عراق دفتر كار خود را نيز دائر خواهند كرد.
روزسه شنبه رسانه هاي عراق گزارش دادند دولت عراق از هانس بليكس، رئيس هيئت بازرسان تسليحاتي دعوت بعمل آورده است تا در اواخر ماه جاري از عراق ديدن كند.
اما هنوز روشن نيست كه آيا آقاي بليكس دعوت را خواهد پذيرفت ياخير.
در همين حال روزنامه اي كه عدي، پسر صدام مدريت آن را به عهده دارد، از اعراب خواسته است از كره شمالي تبعيت كنند و خواسته هاي آمريكا را رد كنند.

آمريكا كمك هاي غذايي خود به كره شمالي را ادامه مي دهد
كره جنوبي پيشنهادهاي تازه كره شمالي را مبني بر اين كه دو كره درباره بحران هسته اي موجود در شبه جزيره كره مشتركاً به مخالفت با ايالات متحده برخيزند رد كرد.

جونگ سِه هيون، وزير تجديد وحدت در دولت سئول امروز به خبرنگاران گفت كه بحران كنوني تنها از طريق گفت و شنود ميتواند بصورتي مسالمت آميز حل و فصل شود.
آقاي جونگ گفت : دولت متبوعش، در مذاكراتي كه قرار است در اواخر ماه جاري در سطح وزيران بين دوكره انجام شود مصراً از پيونگ يانگ خواهد خواست كه از برنامه هسته اي خود دست بردارد و آن را رها كند.

دولت كره شمالي در پيامي بمناسبت فرارسيدن سال نو، حمايت كره جنوبي را از مقابله پيونگ يانگ با ايالات متحده خواستار شده بود .

خبرگزاري رويترز به نقل از يك مقام بلندپايه دولت بوش گزارش داد كه كمكهاي غذائي نوعدوستانه ايالات متحده به كره شمالي، برغم روياروئي ديپلماتيك كنوني برسر جاه طلبيهاي هسته اي پيونگ يانگ ادامه خواهد يافت.

رويترز به نقل از اين مقام نامشخص آمريكائي نوشت كه كمكهاي ايالات متحده به برنامه جهاني غذا دركره كه از مؤسسات وابسته به سازمان ملل متحد است، در همان سطح گذشته حفظ خواهد شد.
مقام آمريكائي گفته است كه ميزان دقيق اين كمكها تا ماه فوريه يعني زمانيكه پرزيدنت بوش بودجه سال ۲۰۰۴ را به كنگره تقديم كند مشخص نخواهد شد.
كره شمالي براي بقاي خود به كمكهاي غذائي بين المللي محتاج است .

اف. بي. آي. در نظر دارد اسامي جديدي به فهرست افراد تحت تعقيب بيفزايد
اداره آگاهي فدرال آمريكا اف.
بي.
آي.
مي گويد در نظر دارد اسامي جديدي را به فهرست افراد تحت تعقيب كه ممكن است هفته گذشته بطور غير قانوني وارد آمريكا شده باشند بيفزايد.

سخنگوي اف.
بي.
آي.
به صداي آمريكا گفت، ممكن است امروز در جايگاه اينترنتي مخصوص خود تصاور و اسامي جديدي را به فهرست افراد تحت تعقيب اضافه كند.

اف.
بي.
آي.
در حال حاضر بشدت در جستجوي حداقل ۵ عرب است كه بعقيده اف.
بي.
آي.
در حدود ۲۴ ماه دسامبر گذشته با گذرنامه هاي جعلي وارد آمريكا شده اند.
اف.
بي.
آي.
مي گويد، هيچگونه شواهد قاطعي حاكي از ارتباط اين عده با تروريسم وجود ندارد.
با اينهمه اف.
بي.
آي.
مي گويد، اسامي اين عده در تحقيقات مختلف، مگرراً مطرح گرديده است.

طارق عزيز : آمريكا نقشه اي امپرياليستي براي حمله به عراق دارد
طارق عزيز معاون نخست وزير عراق ايالات متحده را متهم كرد كه درنظر دارد برغم نتايج تحقيقات بازرسان تسليحاتي سازمان ملل متحد، بهرحال به عراق حمله كند.
آقاي عزيز ميگويد واشينگتن، بگفته وي نقشه اي امپرياليستي براي تجاوز به عراق دارد و ميخواهد كه با اشغال اينكشور از منابع عراق براي تأمين نيازهاي ايالات متحده استفاده كند.

با آنكه آمريكا چندين ماهست سربازان و تجهيزات خود را به منطقه خليج فارس فرستاده، اما پرزيدنت بوش روز سه شنبه گفت كه هنوز هم اميدوار است بن بست كنوني برسر سلاحهاي كشتار جمعي عراق بصورتي مسالمت آميز حل و فصل شود .
دراين ميان، بازرسان تسليحاتي سازمان ملل متحد در عراق امروز دست كم پنج محل از جمله يك انبار نيروي هوائي را مورد بازررسي قرار دادند .

مردم سراسر جهان در ميان اقدامات شديد امنيتي سال نو مسيحي را جشن گرفتند
مردم سراسر جهان در ميان اقدامات شديد امنيتي، نخستين روز سال نو مسيحي را با برگذاري رژه، جشنواره و مسابقات ورزشي جشن گرفتند.
در آمريكا نيز هم زمان با برگذاري جشنواره گل سرخ در شهرك « پاسادنا » در نزديكي شهر« لس آنجلس » مردمي كه براي تماشاي جشنواره در خيابان ها اجتماع كرده بودند، براي پرواز هواپيماهاي به اصطلاح نامرعي در آسمان هاي شهر، به كف زدن پرداختند.
در شهر نيويورك نيز، طبق سنت همه ساله حدود يك ميليون نفر در ميدان معروف « تايمز» گرد آمدند و يكصدا حلول سال جديد را به يك ديگر و به جهان تبريك گفتند.
در واتيكان نيز پاپ جان پل دوم، رهبر كاتوليك هاي جهان ضمن دعا براي صلح گفت كه منازعات را بايد از راههاي صلح آميز حل و فصل كرد.

هواپيماهاي « ائتلاف » در حمله به رادار هاي عراق از سلاح دقيق استفاده كردند
ارتش آمريكا مي گويد، هواپيماهاي « ائتلاف » در ناحيه پرواز ممنوع در جنوب عراق به جايگاه هاي رادار حمله كردند.
فرماندهي مركز آمريكا مي گويد، هواپيماهاي « ائتلاف » روز چهارشنبه براي انجام حمله از سلاح هاي هدايت شونده دقيق در نزديكي « القرند » واقع در ۲۱۰ كيلومتري جنوب شرقي بغداد، استفاده كردند.
اما سخنگوي ارتش عراق مي گويد هواپيماهاي ائتلاف به هدف هاي غير نظامي حمله كردند و يك عراقي را كوشتند و ۲ نفر را نيز زخمي كردند.
در ظرف هفته گذشته ۴ حمله مشابه ديگر از سوي جت هاي آمريكائي و بريتانيائي عليه عراق صورت گرفته است.

سياستمداران پاكستاني: آمريكا مرز پاكستان و افغانستان را بمباران كرده است
 :   (  - . )
سياستمداران پاكستاني در صفحات شمال غربي كشور با اعتراض مي گويند، آمريكا مرز پاكستان و افغانستان را بمباران كرده است اما ، ارتش آمريكا مي گويد، تنها يك بمب، آنهم در داخل خاك افغانستان، روز يكشنبه در پاسخ به آتش يك مرزبان پاكستاني و مجروح شدن يك سرباز آمريكايي، فرو ريخته است.
با اين حال، ساكنان پاكستاني منطقه مي گويند، بمبهاي آمريكايي بر روي ِك مدرسه متروك مذهبي در خاك پاكستان فرو ريخت.
در اين بمبارانها، تلفات و جراحاتي وجود نداشته است.
صفحات شمال غربي پاكستان تحت سلطه احزاب مذهبي است.
مجلس محلي نيز روز چهار شنبه ضمن تصويب قطعنامه اي، حمله را بعنوان ضربه اي به حاكميت و استقلال پاكستان محكوم ساخت.

مقامات آمريكا ميگويند براي كمك به سربازان پاكستاني كه در منطقه مرزي افغانستان در تعقيب اعضاي القاعده و طالبان هستند، بيش از سيصد وسيله نقليه را به آنان اهدا كرده اند.
نانسي پاول سفير ايالات متحده در پاكستان ميگويد وجود اين تجهيزات براي بهبود شرايط ايمني شهروندان پاكستان و آمريكا كه در منطقه مرزي زندگي ميكنند ضروري است .

دراينحال، بگفته مقامات آمريكائي يك مرزبان پاكستاني كه گفته ميشود روز يكشنبه، يك سرباز آمريكائي را بضرب گلوله مجروح كرد بوسيله نيروهاي پاكستان بازداشت شده است .

ارتش ايالات متحده ميگويد درپي اين تيراندازي، بمبي بر خاك افغانستان فرو افكنده اما سياستمداران مسلمان پاكستاني ميگويند اين بمب بر يكي از ايالات مرزي پاكستان كه تحت سلطه احزاب مذهبي افراطي است فروافكنده شد .

استفاده خلبان آمريكايي از قرص آمفتامين
وكيل مدافع سرگرد ويليام اومْباك، خلبان آمريكائي كه يكي از مأموريتهايش در افغانستان به كشته شدن تصادفي چهار سرباز كانادائي انجاميد ميگويد موكلش مجبور به خوردن قرصهاي آمفتامين شده بود.
اسوشييتدپرس امروز به نقل از اين وكيل گزارش داد كه نيروي هوائي ايالات متحده به خلباناني كه از خوردن اين قرصها خودداري كنند اجازه پرواز نميدهد و قرصهاي آمفتامين ممكنست قدرت تصميم گيري افراد را مختل سازد .

نيروي هوائي آمريكا ميگويد خلبانان جنگي از اين قرصهاي انرژي بخش بعنوان وسيله اي براي رفع خستگي استفاده ميكنند و اين كار كاملاً داوطلبانه صورت ميگيرد.

سرگرد ويليام اومْباك در ماه آوريل رهبري مأموريتي را در افغانستان برعهده داشت كه در جريان آن يك خلبان ديگر، بمبي فرو افكند كه به كشته شدن چهار سرباز كانادائي انجاميد.
اين دو خلبان ممكنست در دادگاه نظامي محاكمه شوند .

دستگيري يك وزير پيشين افغان
بگزارش خبرگزاري اسلامي افغانستان، نيروهاي ايالات متحده ديروز يك وزير پيشين افغان را دستگير كردند.
اين فرد كه محمد نعيم كوچي نام دارد رهبر يكي از قبايل متنفذ پشتون در ايالت خاوري پكتيا است.

خبرگزاري اسلامي افغانستان در گزارش خود ميگويد محمد نعيم كوچي ديروز هنگامي كه راهي ديدار با اعضاي قبيله خود بود در شاهراهي در جنوب كابل بوسيله سربازان آمريكائي دستگير شد و هنوز علت دستگيري وي روشن نيست .

به گزارش اسوشييتدپرس، آقاي كوچي در دوران حكومت مخلوع طالبان يكي از فرماندهان نيروهاي افغان بود .

دا سيلوا به عنوان نخستين رئيس جمهوري منتخب چپگراي برزيل اداي سوگند كرد
لوئيز ايناسيو – لو لا – دا سيلوا، روز چهار شنبه، به عنوان نخستين رئيس جمهوري منتخب چپگراي برزيل اداي سوگند كرد.
آقاي دا سيلوا عهد كرده با گرسنگي و فقر مبارزه كند، در ايجاد اشتغال بكوشد.
و كشور هاي آمريكاي جنوبي را براي مصالح منطقه با يكديگر متحد سازد.
آقاي دا سيلوا در سخنان خود خطاب به كنگره برزيل، از روزگار كودكي، فقر خانوادگي و تلاش هاي خويش سخن گفت.
دا سيلوا كه مي كوشيد از ريزش قطرات اشك خود جلوگيري كند، گفت نهايت سعي خود را بعمل خواهد آورد تا از مشكلات تنگدستي و محنت فقر ۵۰ ميليون برزيلي بكاهد.
با اينهمه آقاي دا سيلوا اعتراف كرد كه يك شبه نمي توان به مقصود دست يافت.
آقاي داسيلوا سياست ها و خط مشي فرناندو آنريكه كاردوسو رئيس جمهوري سابق برزيل را مسئول نابساماني ها و ۲۶۰ ميليارد دلار بدهكاري برزيل اعلام كرد.
درمراسم تحليف آقاي دا سيلوا، فيدل كاسترو رئيس جمهوري كوبا و هيوگو چاوز رئيس جمهوري ونزوئلا نيز شركت داشتند.

آمريكا اسرائيل رادر مورد فروش تكنولوژي پيشرفته به چين تحت فشار قرار داده است
دولت بوش مي گويد اسرائيل را تحت فشار قرار داده است تا از فروش تكنولوژي پيشرفته به چين خوداري كند.
مقامات دولت بوش مي گويند، بيم از آن دارند كه انتقال تكنولوژي پيشرفته به چين تعادل قوا ميان چين وتايوان را برهم زند.
ريچارد بوچر سخنگوي وزارت امورخارجه آمريكا مي گويد، مذاكرات در اين زمينه با اسرائيل در جريان است.
آقاي بوچر مي گويد، مذاكرات بااسرائيل مربوط به حفظ منافع استراتژيك و نه مصالح مادي آمريكا است.
آقاي بوچر گزارش روزنامه اسرائيلي «هآرتز» را مبني براينكه آريل شارون نخست وزير اسرائيل هر گونه فروش تكنولوژي دفاعي را به چين متوقف ساخته است تائيد نكرد.

دستگيري يك ناراضي به اتهام خرابكاري و تلاش در راه واژگون سازي حكومت در چين
چين يكي از ناراضيان اين كشور را به اتهام خرابكاري و تلاش در راه واژگون سازي حكومت دستگير كرد.
ژائو چانگ كينگ، ناراضي چيني در تهيه و تنظيم عرضحالي دست داشت كه در آن از رهبران حزب كمونيست چين خواسته شده بود وضع حقوق بشر را بهبود بخشند.
بگفته فعالان راه حقوق انساني، آقاي ژائو كه دو ماه پيش بهمراه حدود دويست تن ديگر از فعالان دمكراسي طلب با انتشار نامه اي سرگشاده، اصلاحات سياسي در چين را خواستار شده بود، به تحريك و خرابكاري با هدف واژگون سازي قدرت حكومتي متهم شده است.
گروه « حقوق بشر در چين » كه مقرش در نيويورك است ميگويد آقاي ژائو از ماه نوامبر در پي امضاي نامه سرگشاده بازداشت شده و ممكن است به پانزده سال زندان محكوم شود.
نامه سرگشاده اي كه ژائو از امضاكندگان آن بود در آستانه برپائي اجلاس مهم كنگره حزب كمونيست چين انتشار يافت.

اسرائيل خانه يكي از رهبران محلي گروه جهاد اسلامي در شهر هبرون را منفجر كرد
 :        
نيروهاي اسرائيل منزل مسكوني يكي رهبران افراطيون مسلمان را در كرانه باختري رود اردن منهدم ساختند.
بگفته مقامات اسرائيل مهندسان ارتش اين كشور خانه يكي از رهبران محلي گروه افراطي جهاد اسلامي در شهر هبرون را منفجر كردند.
دراينحال درجريان زدوخوردهائي كه ديشب در يكي از بازداشتگاههاي كرانه باختري روي داد، پاسداران اسرائيلي براي درهم شكستن تظاهرات زندانيان فلسطيني به شليك گاز اشك آور و پرتاب نارنجكهاي بيحس كننده پرداختند .
زندانيان اين بازداشتگاه كه در نزديكي رام الله قرار دارد از بدرفتاري زندانبانان شكايت دارند.

آثار جديد مواد منفجره در جعبه مخصوص در فرودگاه متعلق به عبدلرزاق باصغير كشف شد
پليس فرانسه مي گويد، آثار جديد مواد منفجره را در جعبه مخصوص فرودگاه، كه در اجاره مظنون عبدلرزاق باصغير، بوده است يافته است.
باصغير در فرودگاه شارل دوگل، مأمور تحويل اثاثيه مسافران هواپيما بود كه روزشنبه گذشته به ظن داشتن اسلحه دستگير شد.
در اتومبيل آقاي باصغير كه تبار الجزايري دارد، پس از دستگيري، يك هفت تير، يك سلاح خودكار و مواد منفجره و چاشني بمب كشف شد.
روز چهارشنبه گذشته يكي از دادگاههاي فرانسه آقاي باصغير را به اصطلاح « تحت تحقيق » قرار داد كه مقدمه اعلام جرم عليه مظنونان است.

ايران گفتگوي تلفني كمال خرازي و يوشكا فيشردر مورد يك طرح كودتا آمريكا در عراق را تكذيب كرد
ايران يك گزارش مطبوعاتي را كه در آن گفته شده بود كمال خرازي وزير امور خارجه اين كشور و همتاي آلمانيش يوشكا فيشر، يك طرح آمريكا را براي دست زدن به كودتا در عراق مورد بحث قرار داده اند تكذيب كرد.
روزنامه انتخاب در شماره ديروز خود نوشت كه يوشكا فيشر وزير امور خارجه آلمان در گفتگوئي تلفني با همتاي ايراني خود، آقاي خرازي را از طرح ايالات متحده براي دست زدن به كودتا در عراق آگاه كرده است.

خبرگزاري رسمي ايران در گزارش امروز خود ميگويد وزيران امور خارجه ايران و آلمان در مكالمه خود مسئله عراق را مورد بحث قرار دادند اما موضوع براندازي صدام حسين رهبر عراق در اين گفتگو مطرح نشد.
آلمان نيز، بحث درباره چنين طرحي را تكذيب كرده است.
ايالات متحده تهديد كرده كه اگر بغداد از مفاد قطعنامه هاي سازمان ملل متحد در زمينه افشا و انهدام سلاحهاي كشتار جمعي خود تبعيت نكند، ممكنست با عمليات نظامي روبرو شود.
مقامات آمريكائي همچنين علناً گفته اند كه از تغيير رژيم عراق حمايت مي كنند.

كره شمالي از هرگونه ميانجيگري به منظور از سرگيري گفتگو با ايالات متحده استقبال خواهد كرد
كره شمالي ميگويد از هرگونه ميانجيگري خارجي بمنظور تشويق و ترغيب ايالات متحده به از سرگيري گفتگو با پيونگ يانگ استقبال خواهد كرد اما هيچگونه پيش شرطي را براي اين گفت و شنود نخواهد پذيرفت.
چو جين سوُ، سفير كره شمالي در چين امروز در پكن به خبرنگاران گفت دولت متبوعش بيانات اخير پرزيدنت بوش را در اين زمينه كه آمريكا خواهان صلح است باور نميكند.
آقاي چو گفت اگر ايالات متحده براستي خواهان حل و فصل مسئله برنامه هسته اي كره شمالي است بايد به اين كشور تضمينهاي امنيتي بدهد.
پيونگ يانگ، بارها از واشينگتن خواسته است كه يك پيمان عدم تجاوز امضاء كند، اما يك مقام رسمي دولت بوش امروز گفت اين مسئله بدان بستگي دارد كه آيا كره شمالي از جاه طلبيهاي هسته اي خود دست خواهد كشيد يا نه؟

عبدالله گُل نخست وزير تركيه از سه كشور عربي ديدن خواهد كرد
 :     
عبدالله گُل نخست وزير تركيه فردا وپس فردا از سه كشور عربي ديدن خواهد كرد تا بن بست كنوني بين عراق و ايالات متحده را مورد بحث قرار دهد.
بگفته دفتر نخست وزيرتركيه، آقاي گل در نظر دارد در سفر خود به دمشق، قاهره و عمان، با بشار الاسد رئيس جمهوري سوريه، حسني مبارك رئيس جمهوري مصر و ملك عبدالله پادشاه اردن به گفتگو بنشيند.
وي با عمروْ موسي دبير كل اتحاديه عرب نيز ملاقات خواهد كرد.
مقامات تركيه، پيشتر گفته بودند كه نخست وزير اين كشور به عربستان سعودي و ايران نيز خواهد رفت اما نام اين دو كشور در برنامه سفر آقاي گل كه امروز علناً انتشار يافت بچشم نميخورد .

تركيه ميگويد خواهان آن است كه براي بن بست كنوني بين ايالات متحده و عراق، راه حلي ديپلماتيك يافت شود و از آن بيم دارد كه درگرفتن جنگ در منطقه، اقتصاد تركيه را بيش از پيش تضعيف كند و باعث گسترش ناآرامي در ميان اقليت كرد اين كشور شود.
گفته ميشود كه ايالات متحده از تركيه خواسته است كه اگر پرزيدنت بوش تصميم به دست زدن به اقدامي نظامي عليه عراق بگيرد، به آمريكا اجازه دهد هزاران تن از سربازان خود را در خاك تركيه مستقر سازد.

وزير امورخارجه فرانسه براي پايان دادن به شورش وارد ساحل عاج شد
دومينيك دو ويلپَن وزير امور خارجه فرانسه امروز براي ديداري دوروزه و تلاش در راه پايان دادن به به بيش از سه ماه بي ثباتي و جنگ داخلي در ساحل عاج وارد اين كشور شد .

آقاي دو ويلپَن امروز با لوران گباگبو رئيس جمهوري ساحل عاج به گفتگو نشست و قرار است با نمايندگان گروه اصلي شورشيان ساحل عاج كه نيمه شمالي كشور را دركنترل دارد نيز ملاقات كند.
دراينحال نخستين گروهِ بيست و هشت نفره از نيروهاي پاسدار صلح آفريقاي غربي وارد ابيجان شد.
پيش بيني ميشود كه تعداد اعضاي اين نيرو، نهايتاً به يكهزار و پانصد نفر برسد.
تحولات تازه، يك روز پس از زماني روي ميدهد كه گروه اصلي شورشيان ساحل عاج تهديد كرد در پاسخگوئي به حمله اخير ارتش كه به كشته شدن غيرنظاميان انجاميده است آتش بس متزلزل كنوني را كه دو ماه و نيم از عمرش ميگذرد پايان دهد.
شورشيان خواستار استعفاي لوران گباگبو رئيس جمهوري ساحل عاج هستند.

منامه مقر ناوگان پنجم نيروي دريائي آمريكا شاهد تظاهرات ضد آمريكائي بود
منامه پايتخت بحرين كه مقر ناوگان پنجم نيروي دريائي آمريكا است، امروز شاهد تظاهراتي ضد آمريكائي بود.
تظاهرات امروز كه حدود ۴۰۰ نفر درآن شركت داشتند در پي اقامه نماز جمعه در مسجد اعظم منامه آغاز شد.
بگفته شاهدان عيني، تظاهركنندگان با سردادن شعارهاي ضد اسرائيلي و آمريكائي از دولت بحرين خواستند كه نيروهاي آمريكائي را از اين كشور اخراج كند.
برخي از تظاهركنندگان پرچمهاي عراق و پلاكاردهائي را در مخالفت با حمله احتمالي ايالات متحده به عراق حمل ميكردند.
منامه پايتخت بحرين، درماه آوريل گذشته شاهد تظاهرات ضد آمريكائي بسيار گسترده تري بود كه در جريان آن تظاهركنندگان به پرتاب سنگ و كوكتل مولوتف بسوي سفارت آمريكا پرداختند.

وزير امر خارجه فرانسه براي پايان دادن به شورش به ساحل عاج رفت
 :      (  - . )
دولت فرانسه مي گويد، وزيرامور خارجه خود را بمنظور كمك به پايان بخشيدن به بيش از سه ماه شورش دركشور آفريقايي ساحل عاج ، به آن كشور اعزام خواهد كرد.
سخنگوي دولت فرانسه روز پنجشنبه اعلام كرد دومينيك دو ويل پن (  ) براي انجام دو روز گفتگو با لورن گباگبو رئيس جمهوري سال عاج و ساير رهبران سياسي و شورشيان، امروز وارد آن كشور خواهد شد.
وزير امور خارجه فرانسه سعي خواهد كرد دولت ساحل عاج و شورشيان را بارديگر به انجام گفتگو فراخواند.
اعزام نماينده فرانسه به ساحل عاج ، متعاقب محكوم ساختن حمله هليكوپتر هاي ساحل عاج به يكي از روستاهاي شورشيان صورت مي گيرد.
در اين حمله بداخل منطقه آتش بس كه تحت نظارت صلح بانان فرانسوي قرار داشت،  نفر كشته شدند.
شورشيان مي گويند، رزمندگان شورشي اكنون اجازه دارندعليه دولت به تلافي دست زنند.

پرزيدنت بوش، رئيس جمهوري كره شمالي را مورد سرزنش قرار داد
پرزيدنت بوش رئيس جمهوري آمريكا، كيم جونگ ايل رئيس جمهوري كره شمالي را مورد سرزنش قرار داده است و اعلام كرده است كه آمريكا نمي تواند براي كسي كه مردم خود را دچار فقر و گرسنگي ميسازد، علاقه و احترام قائل باشد.

آقاي بوش روز پنجشنبه گفت كه آقاي كيم متأسفانه هيچ گونه تلاشي براي تأمين مايحتاج مردم خود و تحكيم مباني اقتصادي كشور خويش بعمل نياورده است.
پرزيدنت بوش گفت آمريكا و شركاء آمريكا يعني كره جنوبي، ژاپن، چين و روسيه همگي خود را نسبت به كره اي كه عاري از سلاحهاي اتمي باشد، متعهد ميدانند.

اوائل روز پنجشنبه، كره جنوبي از دعوت كره شمالي براي الحاق بيكديگر در مقام مخالفت با آمريكا امتناع ورزيد.
وزير اتحاد  كره در كره جنوبي نيز گفت تنها گفت و شنود است كه ميتواند بحران موجود را از ميان ببرد.
وزير اتحاد كره جنوبي گفت كره شمالي بايد از گفتار و پيشنهادات تجاوزآميز خودداري ورزد.

آمريكا بيش از سيصد دستگاه خودرو به دولت پاكستان اهداكرد
مقامات آمريكائي مي گويند، بيش از سيصد دستگاه خودرو بمنظور پاسداري از مرز مشترك پاكستان، افغانستان براي تعقيب و يافتن افراد القاعده و طالبان، به دولت پاكستان اهداكرده اند.
خانم ننسي پاول سفير آمريكا در پاكستان مي گويد، وجود اين قبيل تجهزات از نظر بهبود وضع ايمني پاكستانيها و آمريكائياني كه در ناحيه مرزي زندگي ميكنند، ضروري است.
در همين احوال مقامات آمريكائي مي گويند، يك مرزبان پاكستاني كه ظاهراً روز يكشنبه گذشنه يك سرباز آمريكائي را بضرب گلوله مجروح ساخت، اكنون در بازداشت مقامات پاكستاني قرار دارد.
آمريكا مي گويد، پس از تيراندازي، يك بمب در ناحيه مرزي در خاك افغانستان فروريخت، اما سياستمداران اسلامي در پاكستان مي گويند، بمب در ايالت مرزي پاكستان كه محل زندگي و فعليت احزاب مبارز اسلامي است، فروريخت.

پرزيدنت بوش هنوز هم اميدوار است آمريكا بتواند از جنگ با عراق اجتناب ورزد
پرزيدنت بوش ميگويد روز تسويه حساب با عراق فرا ميرسد اما او هنوز هم اميدوار است كه ايالات متحده بتواند از جنگ با عراق اجتناب ورزد.
رئيس جمهوري ايالات متحده گفت هدف آمريكا فتح عراق و كشور گشايي نيست، بلكه پيكاري است كه بمنظور آزاد كردن مردم عراق از حكومت صدام حسين صورت مي گيرد.

اظهار نظر پرزيدنت بوش در حالي بعمل ميآيد كه واشينگتن ، ديروز، سربازان و تجهيزات بيشتري را به منطقه خليج فارس فرستاد.
دراينحال بازرسان تسليحاتي سازمان ملل متحد در عراق در ادامه تلاشهاي خود براي يافتن سلاحهاي كشتار جمعي، امروز چهار محل را مورد بازرسي قرار دادند.

مقامات دولت اسلام آباد: پاكستان اجازه ورد سربازان آمريكائي را از مرز افغانستان نخواهد داد
 : - 
آمريكا مي گويد اين حق را براي ارتش خود محفوظ ميدارد كه نيروهاي نظامي آمريكا كه در تعقيب رزمندگان فراري از افغانستان هستند، وارد خاك پاكستان شوند.

سخنگوي نظامي آمريكا روز جمعه در افغانستان گفت، يك چنين رويه اي خط مشيي است كه از ديرباز جزء سياست آمريكا بوده و مورد قبول پاكستان نيز بوده است اما علناً اعلام نگرديده است.
با اينهمه گزارشهاي اخير به نقل از وزيران كابينه پاكستان حاكي است كه يك چنين رويه همه جانبه اي كه ورود سربازان آمريكائي را به پاكستان در تعقيب فراريان مجاز سازد، ظاهراً مورد قبول پاكستان نيست.

پاكستان در جنگ آمريكا با تروريسم، متحد پر اهميتي است.
دولت پاكستان براي جلوگيري از فرار عوامل القاعده و طالبان از افغانستان، هزاران تن از سربازان خود را در نواحي مرزي غرب كشور مستقر كرده است.

در رويدادي ديگر، رهبران اسلامي پاكستان براي ابراز مخالفت خود با جنگ احتمالي آمريكا با عراق در سراسر كشور به تظاهرات گسترده اي دست زده اند.

ديدار دا سيلوا در نخستين روز رياست جمهوري با هوگو چاوز
لوئيز ايناسيو لُولا دا سيلوا، رئيس جمهور جديد برزيل، بخشي از نخستين روز رئيس جمهوري خود را با هوگو چاوز، رئيس جمهوري ونزوئلا گذرانيد.
رؤساي جمهوري دو كشور، يك ماه اعتصابات و تظاهرات موجود را كه اقتصاد ونزوئلا را فلج كرده است، مورد بحث قرار دادند.
آقاي دا سيلوا روز چهار شنبه در برازيليا، پايتخت برزيل، مراسم تحليف را بجاي آورد و ده ها هزار تن از طرفداران او نيز براي تبريك در مراسم شركت جستند.
آقاي داسيلوا عهد كرده است، با فقر مبارزه كند و وضعيت زندگي ۵۰ ميليون برزيلي را كه در مسكنت زندگي مي كنند، بهبود بخشد.
كشور برزيل در حال حاضر در بحبحه تورم اقتصادي و بدهي هاي خارجي به مبلغ ۲۶۰ ميليارد دلار قرار دارد.
آقاي داسيلوا نخستين ريس جمهوري چپگراي منتخب مردم برزيل است.

انتقاد چين از ايالات متحده در مورد فروش تكنولوژي نظامي به پكن
چين درخواست ايالات متحده از اسرائيل در زمينه دست كشيدن از فروش تكنولوژي نظامي به پكن را بباد انتقاد گرفت.
وزارت امور خارجه چين امروز اعلام كرد كه همكاريها و معاملات نظامي چين و اسرائيل، هيچ ربطي به آمريكا يا هركشور ديگري ندارد.
ديروز، سخنگوي وزارت امور خارجه ايالات متحده گفت آمريكا خواهان آن است كه اسرائيل بمنظور اجتناب از برهم خوردن موازنه نظامي بين چين و تايوان، فروش تكنولوژي نظامي پيشرفته به پكن را متوقف سازد.
دوسال ونيم پيش نيز درخواستهاي مشابهي از سوي واشينگتن بعمل آمد كه باعث شد اسرائيل يك قرارداد نظامي با چين را كه صدها ميليون دلار ارزش داشت لغو كند.

محاكمه نظامي خلبان آمريكايي بخاطر واقعه كشته شدن سربازان كانادايي در افغانستان
وكيل مدافع يك خلبان آمريكايي كه تحت فرماندهي او در افغانستان  سرباز كانادايي سهواً كشته شدند، مي گويد موكل او را تحت فشار قرار داده بودند كه حتماً از قرصهاي " آمفه تين " استفاده كند.

وكيل مدافع مي گويد، مصرف داروي " آمفه تين " ميتواند در دقت و صحت داوري انسان تأثير نامطلوب باقي گذارد.

نيروي هوايي آمريكا مي گويد " آمفه تين " كه به قرص " جلو برو " نيز معروف است بوسيله خلباناني كه به ميدان جنگ ميروند داوطلبانه مورد استفاده قرار ميگيرد تا از غلبه خستگي جلوگيري كند.

اين خلبان آمريكايي كه درجه سرگردي و " ويليام آمباك " نام دارد بعلت رهبري پروازي كه در آن بمب ريزي خلبان ديگري سبب كشته شدن سربازان كانادايي شد، با محاكمه نظامي روبروست.

جلسه مقدماتي دادگاه روز سيزدهم ژانويه جاري تشكيل خواهد شد.
خلبان ديگر نيز در دادگاه نظامي محاكمه خواهد شد.

پرزيدنت بوش: روز حسابرسي براي صدام حسين نزديك مي شود
پرزيدنت بوش، رئيس جمهور آمريكا مي گويد، روز حسابرسي براي صدام حسين نزديك مي شود.
با اينهمه رئيس جمهور آمريكا مي گويد، اميد وار است آمريكا بنواند از جنگ با عراق اجتناب ورزد.
آقاي بوش روز پنجشنبه اعلام كرد، اجتناب از جنگ مسأله اي است كه به صدام حسين، رئيس جمهوري عراق بستگي دارد.
پرزيدنت بوش در حالي در مورد عراق و صدام حسين سخن مي گويد كه آمريكا سرگرم انتقال ابزار و تجهيزات جنگ و اعزام سرباز به ناحيه خليج فارس است.

وزارت امورخارجه آمريكا مي گويد يك گزينش ديگر كه در برابر صدام حسين قرار دارد اينست كه از پست خود استعفا دهد و روانه تبعيد شود.
از سوي ديگر طارق عزيز معاون نخست وزير عراق نيز مي گويد، صرفنظر از اينكه بازرسان تسليحاتي سازمان ملل متحد در عراق چيزي را بيابند يا به ، واشنگتن در هر حال مصمم است به عراق حمله كند.
اكنون حدود يك ماه از آغاز كار بازرسان تسليحاتي مي گذرد.

امروز هم هواپيماهاي ائتلاف در جنوب عراق به تاسيسات نظامي عراق حمله كردند
ارتش آمريكا مي گويد، هواپيماهاي ائتلاف در ناحيه « پرواز ممنوع » در جنوب عراق به تاسيسات نظامي عراق حمله كرده اند.
فرماندهي مركزي آمريكا مي گويد، جنگنده ها با استفاده از سلاحهاي هدايت شونده دقيق به هدف هاي عراقي در نزديكي «الكوت» واقع در  كيلومتري جنوب شرقي بغداد حمله كردند.
فرماندهي مركزي مي گويد، حمله هواپيماهاي ائتلاف متعاقب شليك آتشبار هاي ضد هوائي عراق در روز پنجشنبه صورت گرفت.
روز جهارشنبه نيز جنگنده بمب افكنهاي ائتلاف يك جايگاه را دار دفاع هوائي عراق را در ناحيه پرواز ممنوع در جنوب عراق هدف قراردادند.

تصوير هاي خبري ۱
.

خانم هاي پليس در ايران
ايران مصمم است براي اولين بار پس از اننقلاب اسلامي سال ۱۹۷۹ مامور پليس زن را مستقر كند.
ايرنا خبرگزاري دولتي ايران ميگويد بيش از چهارصد زن قرار است از ماه سپتامبر، كار خود را در پاسگاههاي پليس در سراسر كشور آغاز كنند.
آموزش زنان براي امور پليسي قبلا آغاز شده است .

ايرنا اظهارات محترم مسعود منش ، يكي از مقامات آموزش پليس را نقل ميكند كه گفته است زنان از همان تعليماتي برخوردار ميشوند كه به مردان داده ميشود و از درجات مشابه مردان برخوردار خواهند شد

اين مقام همچنين گفته است زنان پليس از مراعات مقررات پوششي كه زنان را در ملاء عام به پوشيدن چادر موظف ميسازد مستثني هستند.
وي گفت يونفورم زنان پليس شامل شلوار و كت بلند، موسوم به مانتو است، اما آنان مي توانند بسته به ماموريتي كه دارند، لباس هاي ديگر نيز بپوشند.
زنان ايراني پيش از انقلاب اسلامي در نيروي پليس كار ميكردند.
اما اين شغل طي بيست و چهارسال گذشته به مشاغل اداري و تفتيش زنان مورد ظّن محدود شده بود

سفر نخست وزير تركيه به كشورهاي عرب
عبدالله گل نخست وزير تركيه در نخستين مرحله از سفرش به كشورهاي عرب براي تبادل نظردر باره اوضاع عراق، به سوريه رفته است.
آقاي گل امروز در دمشق با بشار اسد رئيس جمهور سوريه ملاقات كرد.
وي قرار است در دو روز آينده به مصر و اردن نيز سفر كند.

نخست وزير تركيه به خبرنگاران گفت به اعتقاد او حل و فصل بحران عراق بدون جنگ امكان پذير است.
آقاي گل گفت جنگ، قويا بر تمامي منطقه اثر خواهد گذاشت.
وي از عراق خواست از قطعنامه هاي شوراي امنيت در مورد تسليحات ممنوعه اطاعت كند.
تركيه تنها كشور مسلمان عضو ناتو ست كه پايگاه هوائي خود را براي هواپيماهاي مامور مراقبت از مناطق پرواز ممنوع در عراق در اختيار نيروهاي آمريكائي گذاشته است.
تركيه از آن نگران است كه اگر در عراق جنگي رخ دهد، كردهاي ترك نيز سر به شورش بردارند و همراه با كردهاي عراق تشكيل يك كشور مستقل كرد را در شمال عراق و جنوب شرقي تركيه پيگيري كنند.

آمريكا پيشنهاد كره شمالي را براي انعقاد پيمان عدم تجاوز رد كرده است
دولت ايالات متحده آمريكا، تازه ترين پيشنهاد كره شمالي را براي انعقاد پيمان عدم تجاوز با آمريكا رد كرده است.
دولت آمريكا ميگويد، تا زمانيكه دولت كره شمالي برنامه اتمي خود را به كنار نگذارد و اجراي تعهدات قبلي خود را آغاز نكند، هيچگونه مذاكره اي با " پيونگ يانگ " دركار نخواهد بود.

ريچارد بوچر، سخنگوي وزارت امور خارجه آمريكا، با تكرار موضع قبلي دولت آمريكا اعلام كرد كه آمريكا هيچگونه قصد و نيت خصمانه اي نسبت به كره شمالي ندارد و مي كوشد مسأله برنامه هاي اتمي آن كشور را از راههاي مسالمت آميز حل و فصل كند.
با اينهمه سخنگوي وزارت امور خارجه آمريكا افزود، دولت آمريكا براي وادار كردن كره شمالي به اجراي قراردادهايي كه قبلاً در مورد آنها توافق حاصل شده است، وارد مذاكره و مصالحه نخواهد شد.

آقاي بوچر ميگويد، مسأله اي كه اكنون مطرح است اينست كه آيا كره شمالي بصورتي آشكار و بشكلي قابل تأييد، برنامه اتمي خود را كه ناقض اين توافقهاست، برخواهد چيد يا خير.

نيروهاي نظامي آمريكا در تعقيب رزمندگان فراري از افغانستان ميتوانند وارد خاك پاكستان شوند
آمريكا مي گويد اين حق را براي ارتش خود محفوظ ميدارد كه نيروهاي نظامي آمريكا كه در تعقيب رزمندگان فراري از افغانستان هستند، وارد خاك پاكستان شوند.

سخنگوي نظامي آمريكا روز جمعه در افغانستان گفت، يك چنين رويه اي خط مشيي است كه از ديرباز جزء سياست آمريكا بوده و مورد قبول پاكستان نيز بوده است اما علناً اعلام نگرديده است.
با اينهمه گزارشهاي اخير به نقل از وزيران كابينه پاكستان حاكي است كه يك چنين رويه همه جانبه اي كه ورود سربازان آمريكائي را به پاكستان در تعقيب فراريان مجاز سازد، ظاهراً مورد قبول پاكستان نيست.

پاكستان در جنگ آمريكا با تروريسم، متحد پر اهميتي است.
دولت پاكستان براي جلوگيري از فرار عوامل القاعده و طالبان از افغانستان، هزاران تن از سربازان خود را در نواحي مرزي غرب كشور مستقر كرده است.

در رويدادي ديگر، رهبران اسلامي پاكستان براي ابراز مخالفت خود با جنگ احتمالي آمريكا با عراق در سراسر كشور به تظاهرات گسترده اي دست زده اند.

دومين نوزاد شبيه سازي شده در اروپا متولد ميشود
 :  
جنبشي كه مدعي است نخستين انسان شبيه سازي شده را بدنيا آورده است از توليد دومين نوزاد شبيه سازي شده خبر داده است .
شعبه هلندي جنبش موسوم به  ميگويد يك زن هم جنس باز هلندي، ديشب نوزاد شبيه سازي شده را در هلند بدنيا آورد.

جزئيات بيشتري هنوز گزارش نشده است .
 كه اعضاي آن معتقدند بشر را، مسافراني از كرات ديگر به زمين آورده اند، شركتي بنام  دارد كه در ماه دسامبر مدعي شد نخستين نوزاد شبيه سازي شده را بدنيا آورده است.
با اينحال اين شركت هنوز نتوانسته است براي اثيات ادعاي خود كه با تقبيحي جهاني در سطوح مذهبي، سياسي و پزشكي مواجه شد، مدركي علمي ارائه دهد

برف و بوران شديد امروز موجب لغو بسياري از پرواز هاي در فرودگاه شارل دوگل پاريس شد
كارشناسان ميگويند آبهاي ناشي از بوران شديد اين هفته اروپا كه موجب غرق شدن و يا كشته شدن دست كم شش نفر در تصادفات شد، فروكش ميكند.

مسئولان امور ميگويند بنظر ميرسد اوضاع در آلمان بهتر شده است.
در بلژيك نيز مقامات مسئول از عمليات پاكسازي پس از شديد ترين سيل هاي ده سال اخير خبر ميدهند.
در فرانسه، تلاش براي برطرف ساختن مشكلات ادامه دارد.
برف و بوران شديد امروز موجب لغو بسياري از پرواز هاي در فرودگاه شارل دوگل پاريس شد

كره جنوبي نمايندگان خود را روانه مسكو و واشنگتن ساخته است
كره جنوبي، براي كسب حمايت از طرحي كه بمنظور پايان بخشيدن به بحران ناشي از برنامه تسليحات اتمي كره شمالي تدارك ديده است، نمايندگان خود را روانه مسكو و واشنگتن ساخته است .
اين طرح ، كه گفته ميشود مصالحه را به واشنگتن و پيونگ يانگ توصيه ميكند ، امروز در شوراي امنيت ملي ملي كره جنوبي به تصويب رسيد.
در همين حال، امروز الكساندر لوسيوكوف، معاون وزارت امور خارجه روسيه از واشنگتن و پيونگ يانگ خواست اختلافات خود را ، كه كره شمالي آنها را جدي و غير قابل پيش پبيني توصيف كرده است ، به شيوه اي مسالمت آميز و سازنده حل و فصل كنند .
لوح موهين ، رئيس جمهور منتخب كره جنوبي اميدوار است پيش از آنكه در ماه فوريه عهده دار مقام رياست جمهوري آن كشور شود ، بحران كره شمالي حل و فصل شده باشد

پرزيدنت بوش براي كمك به برنامه هاي آموزشي كشور، خواستار تصويب يك بودجه دو ميليارد دلاري شده است
 :  . 
پرزيدنت بوش ميگويد براي كمك به برنامه هاي آموزشي كشور، خواستار تصويب يك بودجه اضافي دو ميليارد دلاري شده است.
پرزيدنت بوش امروز در پيام هفتگي راديوئي خود خطاب به مردم آمريكا گفت وي درخواست خواهد كرد براي كمك به برنامه هائي كه هدف آنها كاستن از فاصله ميان دانش آموزان فقير و ثروتمند است، يك ميليارد دلار اختصاص يابد

پرزيدنت بوش گفت براي كمك به برنامه هائي كه به تقويت " خواندن " در كودكان منجر شود، خواستار يك ميليارد دلار بودجه اضافي خواهد شد.
وي گفت بدان جهت اختصاص بودجه هاي اضافي را درخواست ميكند كه تا وقتي در آمريكا همه كودكان از شانس پيشرفت و موفقيت برخوردار نشوند، هيچگونه برنامه اي در مورد اصلاحات به نتيجه مطلوب نمي رسد.
پرزيدنت بوش گفت گرچه مدارس محلي به بهترين تجهيزات براي آموزش مجهزاند، اما دولت فدرال و اولياء اطفال نيز بايد منابع و امكانات بيشتري را در اختيار آنها بگذارند.

وزير امور خارجه تركيه : فرستادن صدام حسين به تبعيدگاه بمنظور پايان بخشيدن به بن بست موجود كار صحيحي است
وزير امور خارجه تركيه، در مورد تقويت نيروهاي آمريكايي در خاورميانه بمنظور وارد آوردن فشار بر عراق براي خلع سلاح، مي گويد حق با آمريكاست.

ياسر ياكيس، وزير امور خارجه تركيه روز جمعه در مصاحبه اي با تلويزيون تركيه گفت، تهديد كردن عراق بدون اينكه پشتوانه عظيم نظامي داشته باشد، كار بيهوده و عبثي است.
آقاي ياكيس ميگويد فرستادن صدام حسين به تبعيدگاه بمنظور پايان بخشيدن به بن بست موجود كار صحيحي است.
وزير خارجه تركيه ميگويد، برخي از كشورهاي عرب با رغبت كامل از اين انديشه جانبداري مي كنند و شايد نيز بتوان كشوري را در ميان آنها يافت كه ميزبان صدام حسين شود.

هنگامي كه از وزير امور خارجه تركيه سؤال شد كه آيا از قواي نظامي تركيه از آمريكا در حمله به عراق استفاده خواهد شد يا خير، آقاي ياكيس گفت، تركيه بهنگام بررسي درخواست آمريكا منافع و مصالح خود را در درجه اول اهميت قرار خواهد داد.

برنامه جديد رونق بخشيدن به اقتصاد آمريكا
پرزيدنت بوش براي اعلام برنامه جديد رونق بخشيدن به اقتصاد آمريكا كه ششصد ميليارد دلار معافيت هاي مالياتي طي ده سال آينده بخشي از آن است، آماده ميشود.
گفته ميشود پرزيدنت بوش در چارچوب اين برنامه همچنين ميلياردها دلار كمك به ايالت هاي آسيب ديده در جريان ركود اقتصادي را پيشنهاد خواهد كرد.

مقامات دولت بوش هدف برنامه را ايجاد شغل براي كارگراني اعلام كرده اند كه ركود اقتصادي ، آنان را بيكار كرده است .
اما دموكراتها اين برنامه را ايده اي غلط، براي زماني غلط توصيف كرده اند كه فقط بسود ثروتمندان تمام ميشود.
دموكراتها همچنين ميگويند اين برنامه كشور را با بدهي هاي بيشتري مواجه خواهد كرد .

هوگو چاوز : ممكن است براي استقرار نظم در ونزوئلا، به اِعمال حكومت نظامي متوسل شويم
هوگو چاوز، رئيس جمهور ونزوئلا ميگويد وي ممكن است براي استقرار نظم در آن كشور به اِعمال حكومت نظامي متوسل شود.
وي اين موضوع را پس از آن مطرح ساخت كه دو نفر در زدو خوردهائي كه ديروز ميان مخالفين و نيروهاي دولتي درگرفت، هدف گلوله قرار گرفتند و كشته شدند.
آقاي چاوز ميگويد وي متعهد است كه نظم را برقرار كند، اما تا كنون توسل به اقدامات استثنائي را براي اين منظور ضروري نمي ديد.
تيراندازيهاي ديروز هنگامي رخ داد كه مخالفان و هواداران آقاي چاوز در پايتخت به يكديگر حمله بردند.
اما هنوز معلوم نيست شليك ها را كدام طرف، آغاز كرده است.
علاوه بر دو نفري كه كشته شدند، انبوهي نيز مجروح شده اند.
در همين حال اعتصاب فلج كننده سراسري در ونزوئلا وارد ششمين هفته خود شده است.
اين اعتصاب، صنعت مهم و حياتي نفت آن كشور را، عملا از كار انداخته است .

پنج سرباز اسرائيلي و يك فلسطيني در جريان تيراندازيهاي امروز مجروح شدند
منابع اسرائيلي و فلسطيني از مجروح شدن پنج سرباز اسرائيلي و يك فلسطيني در جريان تيراندازيهائي خبر ميدهند كه بامداد امروز در شهر جنين رخ داد.
اسرائيل ميگويد تيراندازيها در جريان گشت زني هائي رخ داد كه بطور معمول و منظم انجام ميگيرد.
اين تيراندازيها كه با شروع بيست و هفتمين ماه خشونت بين دو طرف مقارن است، پس از آن رخ داد كه آمريكا از سياست اسرائيل در مورد خراب كردن خانه هاي فلسطينياني كه به شبه نظاميان فلسطيني پناه ميدهند، انتقاد كرده است.

يك سخنگوي وزارت امور خارجه آمريكا گفت چنين اقدامي به تلاش هاي بين المللي براي پايان بخشيدن به خشونت در مناطق فلسطيني نشين لطمه وارد ميكند

بازرسان تسليحاتي سازمان ملل متحد بازرسي هاي خود را به مناطق شمالي و جنوبي آن كشور تعميم داده اند
 : ..    , 
بازرسان تسليحاتي سازمان ملل متحد بازرسي هاي خود را در مورد تسليحات ممنوعه در عراق ، به مناطق شمالي و جنوبي آن كشور تعميم داده اند.
يك گروه از بازرسان امروز روانه موصل شدند تا براي بازرسي در نواحي شمالي، پايگاهي دائر كنند.
گروهي ديگر نيز در شهر جنوبي بصره، به بازديد از دانشكده كشاورزي رفتند.
امروز همچنين از سه محل ديگر در بغداد نيز بازرسي شد.
در همين حال، امروز براي دومين بار طي سه روز گذشته، هواپيماهاي آمريكا و بريتانيا برفراز نواحي جنوبي، اعلاميه هائي پخش كردند

عربستان ادعاي يك گروه مخالف مبني براعتصاب غذادرزندان راردكرد
مقامات دولت عربستان سعودي اظهارات يك جنبش مخالف را كه ميگويد قريب چهل نفر افراد مظنون به عضويت در شبكه تروريستي القاعده در زنداني در جده اعتصاب غذا كرده اند تكذيب ميكنند.
سعد ال فقيه، سخنگوي جنبش موسوم به اصلاحات اسلامي كه ديروز براي نخستين بار از چنين اعتصابي سخن به ميان آورد، ميگويد زندانيان يك هفته است كه غذا نميخورند و مقامات زندان دستور داده اند پزشكان مواد غذائي را به آنان تزريق كنند.

وي ، منبع خبر خودرا را كاركنان زندان معرفي كرده است.
اما مقامات امنيتي عربستان سعودي و شاهزاده عبدالمجيد بن عبدالعزيز، والي مكه اظهارات او را به عنوان شايعاتي بي اساس تكذيب مي كنند.
عربستان سعودي قبلا گفته است قريب صد سعودي را به ظن داشتن ارتباط با شبكه تروريستي القاعده توقيف كرده است

در دو انفجار در تل اويو بيست نفر كشته و هشتاد مجروح شدند
پليس اسرائيل از كشته شدن دست كم بيست نفر، و مجروح شدن هشتاد نفر در دو انفجاري خبر ميدهد كه طي آن دو بمب گذار انتحاري امشب خود را در يك ترمينال اتوبوس هاي شهري در مركز تل اويو منفجر ساختند.

حال بعضي از مجروحين وخيم گزارش شده است.
انفجار ها در ساعات شلوغ عصر و درست در همان محلي رخ داد كه در ماه اوت صحنه يك بمب گذاري انتحاري ديگر بود.
گروه افراطي فلسطيني جهاد اسلامي مسئوليت بمب گذاريها را كه سه هفته پيش از برگزاري انتخابات عمومي اسرائيل رخ داد بر عهده گرفته است.
آمريكا حملات را تقبيح كرده است.

بولدوزرهاي اسرائيلي سه خانه را در قسمت جنوبي نوار غزّه ويران كردند
 :     
يك روز پس از انتقاد سخنگوي ايالات متحّده از تخريب خانه هاي فلسطينيان توسط اسرائيل، بولدوزرهاي اسرائيلي سه خانه را در قسمت جنوبي نوار غزّه ويران كردند.
شاهدان عيني گفتند روز شنبه نيروهاي اسرائيلي وارد شهر «رَفَح» شدند و پس از متفرق نمودن يك گروه كوچك تظاهر كننده خارجي كه سعي در ممانعت داشت، خانه هاي فلسطينيان را ويران كردند.
اسرائيل ميگويد اين خانه ها غير مسكوني بود و براي گشودن آتش به روي سربازان اسرائيلي كه نزديك مرز مصر و نوار غّزه گشت ميزنند، مورد استفاده ستيزه جويان قرار ميگرفت.
روز جمعه، «ريچارد باوچر» سخنگوي وزارت امور خارجه آمريكا گفت تخريب خانه هاي فلسطينيان از سوي اسرائيلي ها، اعتماد لازم را براي برقراري صلح در خاور ميانه خدشه دار ميكند.

بازرسان تسليحاتي سازمان ملل جستجوهاي خود را در شمال و جنوب عراق گسترش دادند
بازرسان تسليحاتي سازمان ملل متحّد، جستجوهاي خود را براي يافتن سلاح هاي ممنوعه به قسمتهاي قابل دسترسي در شمال و جنوب عراق گسترش داده اند.
روز شنبه يك گروه از اين بازرسان، دفتر جديدي را در شهر موصل دايركرد و درنتيجه خواهد توانست آسان تر جستجوهاي خود را در شمال عراق انجام دهد.
يك گروه ديگر از بازرسان نيز مدرسه عالي كشاورزي بندر بصره واقع در جنوب عراق را بازرسي كردند.

بصره در نزديكي خليج فارس و مرزهاي عراق با كويت و ايران واقع شده است.
در همين حال، براي دومين بار طّي سه روز گذشته، هواپيماهاي آمريكائي و بريتانيائي جزوه هائي را بر قسمت جنوبي عراق فرو ريختند.
اين جزوه ها، در بر گيرنده فهرست امواج راديويي ست كه پيامهاي تشويق آميزي براي عراقي ها در جهت مخالفت با صّدام حسين پخش ميكند.

هندوستان يك مركز فرماندهي براي اداره سلاح هاي هسته اي اش داير كرد
هندوستان ميگويد يك مركز فرماندهي براي اداره كردن سلاح هاي هسته اي اش داير كرده است.
يك اطلاعّيه دولت در دهلي نو ميگويد تصميم به داير كردن مركز فرماندهي هسته اي كه برياست نخست وزير خواهد بود، در جلسه كميته امنيتي هئيت دولت تصويب شده است.
در اين اطلاعيه آمده است كه هند بر تعهد خود مبني بر اينكه در صورت درگيري احتمالي، نخستين استفاده كننده از نيروي اتمي نخواهد بود، تصريح دارد، امّا اين نيز آمده است كه در صورت يك حمله اتمي، شيميائي و يا ميكربي عليه هند، اين كشور حق خود ميداند كه بتواند در مقابله با آن از نيروي هسته اي استفاده كند.

هشدار روسيه به آمريكا در مورد اقدام نظامي عليه عراق
روسيه به آمريكا هشدار داده است پيش از گرفتن تائيديه سازمان ملل متحد، عليه عراق وارد اقدامي نظامي نشود.
سرگئي ايوانوف وزير دفاع روسيه امروز گفت روسيه هرگونه اقدام نظامي بدون تائيديه سازمان ملل متحد توسط آمريكا و متحدين اش را عليه عراق، غير مجاز و غير قابل توجيه، تلقي خواهد كرد.
در همين حال آقاي ايوانوف گفت اطمينان دارد كه آمريكا به نتايج گزارش بازرسان سازمان ملل متحد در عراق، و بحث هاي شوراي امنيت ، احترام خواهد گذاشت.
پيشتر عبدالله گل، نخست وزير تركيه پس از مذاكره با حسني مبارك رئيس جمهور مصر خواستار اقداماتي شده بود كه مانع از جنگ عليه عراق شود.

ستيزه جويان اسلامي ۴۳ سرباز را در شمال شرقي الجزاير كشتند
يك گزارش مطبوعاتي در الجزاير ميگويد، ستيزه جويان اسلامي چهل و سه سرباز را در جريان حمله اي به مناطق شمال شرقي آن كشور كشته اند.
روزنامه لوماتين ميگويد شورشيان ديشب با منفجر كردن بشكه هاي حاوي گاز، به كارواني از خودروهاي امنيتي كه از يك جاده كوهستاني مي گذشت حمله كردند.
در اين حمله نوزده سرباز نيز مجروح شدند.
دولت الجزيره هنوز در تائيد اين گزارش، اعلاميه اي منتشر نكرده است.

هواپيما رباي شهر فرانكفورت دستگيرشد
در آلمان، مردي كه در يك هواپيماي ربوده شده، تهديد كرده بود هواپيما را به ساختمانهاي شهر فرانكفورت، مركز امور تجاري آن كشور خواهد كوبيد، هواپيما را سالم فرود آورده است.
مقامات آلماني مي گويند، در چارچوب اقدامات احتياطي چند ساختمان را تخليه و چند خيابان را بسته بودند.
بنا به گزارشها اين مرد بامداد امروز با تهديد به اسلحه، يك هواپيماي كوچك را از فرودگاهي كوچك در حومه فرانكفورت ربوده بود.
تلويزيون آلمان ميگويد رباينده هواپيما گفته بود، جز خودش نمي خواهد كسي كشته شود .

دولت ساحل عاج و شورشيان نسبت به چشم انداز صلح بدبين اند
دولت ساحل عاج و شورشيان، هردو برغم تصميم به ملاقات با يكديگر در ماه جاري، نسبت به چشم انداز صلح بدبين اند.
يك سخنگوي دولت مي گويد وي شك دارد كه شورشيان به آتش بس در غرب كشور احترام بگذارند.
شورشيان نيز مي گويند بعيد ميدانند كه دولت به وعده خود در باره بازگرداندن مزدوران خارجي، به كشورهايشان عمل كند.

با اينحال هر دو طرف تائيد مي كنند كه زمينه براي پايان بخشيدن به بحراني كه از روز نوزدهم سپتامبر آغاز شد، از هر زمان ديگري مناسب تر است.
شورشيان كه غرب كشور را در كنترل دارند خواستار استعفاي لورنت گباگبو از مقام رياست جمهوري ساحل عاج اند هستند.
مذاكرات نمايندگان دولت و شورشيان قرار است روز پانزدهم ژانويه در پاريس آغاز شود.

دادگاه اردن حكم محكوميت و مجازات رائد حجازي را تائيد كرده است
دادگاه امنيتي اردن حكم محكوميت و مجازات مرگ براي يك آمريكائي اردني تبار را، براي همدسي سه سال پيش در نقشه كشي بمنظور حمله به هدفهاي آمريكائي و اسرائيلي از طريق گازهاي سمي، تائيد كرده است.
تائيد اين حكم امروز، و به فاصله دو ماه پس از آن صورت گرفت كه يك دادگاه تجديد نظر راي داد رائد حجاز مجددا محاكمه شود زيرا مدارك ارائه شده عليه او كافي نبوده است.
حجاز اتهامات حاكي از همدستي در نقشه كشي براي منفجر ساختن اماكن مورد علاقه توريست هاي آمريكائي و اسرائيلي در جشن هاي سال ۲۰۰۰ را رد كرده است و مي گويد بي گناه است.

سازمان جهاني انرژي اتمي از كره شمالي خواست در تصميم اخير خود تجديد نظر كند
سازمان جهاني انرژي اتمي ميگويد از كره شمالي خواسته است كه در تصميم اخير خود مبني بر اخراج ناظران بين المللي و برقراري مجّدد برنامه هسته اي اش كه در سال ۱۹۹۴ با آن موافقت كرده بود، تجديد نظر كند.
يك سخنگوي سازمان جهاني انرژي اتمي گفت اعضاي هيئت مديره سازمان، روز دوشنبه با هم ملاقات ميكنند تا در باره اين مسئله به بحث و تبادل نظر بپردازند.
در همين حال، كره جنوبي براي جلب پشتيباني از طرحي بمنظور پايان دادن به سردي رابطه ميان ايالات متحّده و پيونگ يانگ نمايندگاني را به مسكو و واشنگتن اعزام داشته است.

كره شمالي ميگويد انعقاد يك قرارداد عدم تجاوز تنها راهي است كه بحران موجود را از ميان بر خواهد داشت.
امّا دولت بوش ميگويد پيونگ يانگ بايد به تعّهد خود براي توقف برنامه هاي هسته اي اش كه در سال ۱۹۹۴ آن را امضا كرده است، وفادار بماند.

دولت ساحل عاج و گروه اصلي شورشي اين كشور در گفتگوهاي صلح شركت خواهند كرد
 :         , 
دولت ساحل عاج و گروه اصلي شورشي اين كشور توافق كردند در گفتگوهاي صلح كه از روز پانزدهم ژانويه در پاريس شروع خواهد شد شركت كنند.
«دومينيك ويلوُپن» وزير امور خارجه فرانسه، پس از جلساتي كه بمدّت دو روز و بصورت جداگانه با رهبر شورشيان و «لوران گِباگو» رئيس جمهوري ساحل عاج داشت، روز شنبه اين مطلب را اعلام كرد.

آقاي «ويلوُپن» همچنين گفت فرانسه براي پِي گيري اين مطلب، ميهماندارِ نشست ديگري با شركت رهبران كشورهاي آفريقاي غربي در كشور عاج خواهد بود.
وزير امور خارجه فرانسه، روز جمعه گذشته پس از آنكه گروه اصلي شورشي تهديد به لغو آتش بس يازده هفته اي موجود كرد، به ساحل عاج پرواز نمود.
شورشيان، نيمه قسمت شمالي ساحل عاج را تحت كنترل خود دارند و از پرزيدنت گِباگو خواسته اند كه از سِمتِ خود استعفا دهد.

مقامات ارشد كره جنوبي براي گفتگو در باره بحران اتمي كره شمالي راهي واشنگتن شدند
مقامات ارشد كره جنوبي براي گفتگو در باره بحران اتمي كره شمالي راهي واشنگتن شده اند و همزمان، روسيه نيز قول داده است با استفاده از نفوذ خود بر كره شمالي، به حل بحران كمك كند.
كيم هنگ كيونگ قائم مقام وزير امور خارجه كره جنوبي امروز در مسكو با الكساندر لوسيوكوف، همتاي روسي خود در پشت درهاي بسته ملاقات و گفتگو كرد.
اظهارات وي نقل شده است كه گفته است روسيه و چين مي توانند از طريق رابط هائي كه در كره شمالي دارند، براي رسيدن به مصالحه و رفع بحران كمك كنند.
در همين حال، نماينده كره جنوبي قرار است امشب براي تبادل نظر با مقامات آمريكائي در باره استراتژي گفتگوهاي سه جانبه ميان آمريكا، كره جنوبي و ژاپن، وارد واشنگتن شود.

در تصادف اتوبوسي در نزديكي بندر عباس دست كم پانزده دانشجو كشته شدند
مقامات دولتي ايران ميگويند در تصادف اتوبوسي كه حامل دانشجويان بود، دست كم پانزده دانشجو كشته و هيجده دانشجوي ديگر مجروح شده اند.
راديوي دولتي ايران در گزارش امروز خود گفت تصادف ديروز در شرايطي كه باران سنگيني مي باريد، در نزديكي بندر عباس رخ داد.
دانشجويان از دانشگاه ملاير در غرب ايران، به جنوب ميرفتند.
در ايران، درصد تصادفات در جاده ها بسيار بالا رفته، كه اغلب به بي مبالاتي رانندگان و نقايص فني وسائط نقليه نسبت داده ميشود.

تشديد تشنج پس از تيراندازي در كاراكاس
در ونزوئلا تشنج پس از تيراندازيهائي كه در جريان تظاهرات طرفداران دولت در پايتخت صورت گرفت، بيشتر شده است.
پليس كاراكاس از مجروح شدن دو مامور خود در جريان تيراندازيها خبر ميدهد و مي گويد اين دو هنگامي مجروح شدند كه طرفداران هوگو چاوز رئيس جمهور ونزوئلا هدف شليك هائي قرار گرفتند كه هنوز معلوم نيست عاملان آنها چه كساني بوده اند.

تظاهرات طرفداران آقاي چاوز ديروز، پس از برخوردهائي كه قبلا ميان طرفداران و مخالفين او رخ داده بود، و به كشته شدن دو نفر و مجروح شدن عده اي ديگر منجر شد، برگزار شد.
اعتصابي عمومي كه هدف آن بركناري آقاي چاوز از مقام رياست جمهوري است اكنون وارد دومين ماه خود شده است.
آقاي چاوز گفته است ممكن است براي برقراري نظم به حكومت نظامي متوسل شود.

شارون رهبر حزب كارگر اسرائيل را فردي غيرمسئول و بي تجربه ناميد
 :  
آريل شارون نخست وزير اسرائيل امروز براي نخستين بار ضمن انتقاد علني از امرام ميتسنا ( ) رهبر حزب كارگر و رقيب اصلي سياسي خود، وي را فردي غير مسئول و بي تجربه ناميد.

آقاي شارون كه رهبري حزب ليكود را بر عهده دارد گفت طرح آقاي ميتسنا براي صلح با فلسطينيان، اسرائيل را به خطر مي اندازد.
نظر سنجي ها نشان ميدهد كه آقاي شارون ممكن است در انتخابات بيست و هشتم ژانويه، در مقام نخست وزيري باقي بماند.
با اينحال هنوز بعضي از نظر سنجي ها، از آسيب ديدن حزب ليكو به سبب اتهام هاي حاكي از فساد در داخل حزب حكايت دارد.

سفينه فضائي چيني از فضا به زمين بازگشت
يك سفينه فضائي بي سرنشين چين از فضا به زمين بازگشت.
چين به اجراي طرح فرستادن سفينه فضائي سرنشين دار به فضا، كه قرار است اواخر سال انجام گيرد، يك قدم نزديك تر شد.
خبرگزاري دولتي شين هوا ميگويد سفينه بدون سرنشين چين، امشب پس از طي هشت بار گردش در مدار زمين، سالم در يك ناحيه مركزي آن كشور، فرود آمد.
مقامات چيني، پرتاب و بازگشت موفقيت آميز اين سفينه را، معرف آمادگي چين از نظر تكنولوژي براي فرستادن سفينه هاي سرنشين دار به فضا ميدانند.
اگر چين سفينه سرنشين دار خود را نيز با موفقيت به فضا بفرستد و آن را سالم بازگرداند، پس از روسيه و آمريكا سومين كشوري خواهد بود كه انسان به فضا فرستاده است.

چين با پرواز موفقيت آميز يك سفينه فضايي بدون سرنشين آمادگي خود را براي نخستين پرواز فضايي سرنشين دار خود در سال ۲۰۰۳ ، نشان داد
دانشمندان چيني ميگويند كه پرواز يك هفته يي و موفقيت آميز يك سفينه فضايي بدون سرنشين ثابت ميكند كه چين براي نخستين پرواز فضايي سرنشين دار خود در ادامه سال ۲۰۰۳ تقريباً آماده است.
سفينه فضايي بدون سرنشين شِن ژوي چهار ـ ساخت چين ـ در پي ۱۰۸ بار چرخش بدور زمين يكشنبه شب در مغولستان فرود آمد.
مقامهاي فضايي چيني به خبرگزاري رسمي شين هوئا گفتند كه شِن ژوي چهار با موفقيت سيستم هاي زيست را آزمايش كرده و چند صد مانوُور ويژه انجام داد.
شِن ژوي چهار درست شبيه سفينه يي است كه چين قصد دارد براي نخستين پرواز فضايي سرنشين دار خود از آن استفاده كند پرزيدنت جيانگ زِمين به دانشمندان چيني مرتبط با برنامه فضايي آن كشور تبريك گفت.

هليكوُپترهاي توپدار اسرائيلي به سوي يك مغازه فلّزكاري در نوار غزّه موشك شليك كردند
هليكوُپترهاي توپدار اسرائيلي به سوي يك مغازه فلّزكاري در نوار غزّه موشك شلّيك كردند و اين تنها ساعاتي پس از آن بود كه ۲ بُمب گذاري انتحاري در روز يكشنبه دست كم ۲۴ نفر را در مركز شهر تِل آويو به هلاكت رساند.
مقامهاي اسرائيلي ميگويند كه اين مغازه فلّزكاري براي ساخت تسليحات مورد استفاده بود.
حمله هليكوُپترها در جريان يك جلسه اضطراري كابينه امنيتي آريل شاروُن، نخست وزير اسرائيل، پيش آمد.
در اين جلسه مقامات توافق كردند كه فشار را بر روي فلسطينيان براي متوقّف ساختن حملات تروريستي حفظ كنند.
اسرائيل گناه حمله هاي انتحاري را متوجّه گروه هاي تِروريستي دانست كه به گفته اسرائيل، مورد حمايت ياسر عرفات، رهبر فلسطينيان، هستند.
اتّهامي كه مقامهاي فلسطيني آنرا، تكذيب ميكنند.
۲ گروه بنيادي فلسطيني مسئوليت حملات انتحاري را بر عهده گرفتند.
پرزيدِنت بوش نيز بُمب گذاري ها را محكوم كرده است.

ژنرال ترك : جنگ با عراق ممكن است تروريست ها را تحريك كند
سرپرست نيروي صلحبان بين المللي در افغانستان ميگويد آغاز جنگي به رهبري ايالات متحده با عراق، ممكنست تروريستها را تحريك كند تا حملات خود به خارجيان را شدت و شتاب بخشند.
حِلمي آكين زورلو   ، ژنرال ترك ، كه فرماندهي نيروهاي همكاري امنيتي بين المللي در افغانستان را برعهده دارد، امروز به خبرنگاران گفت كه هواداران عراق ممكنست تمامي خارجيان در افغانستان از جمله پرسنل نظامي، امدادگران و بازرگانان را هدف بگيرند.

وي گفت صلحبانان بين المللي هم اينك براي جلوگيري از وقوع حملات تروريستي در كابل ، پايتخت افغانستان، تلاشهاي خود را در راه گردآوري اطلاعات شدت بخشيده اند و درصورت درگرفتن جنگ با عراق، تدابير امنيتي را نيز افزايش خواهند داد.
با اينهمه وي گفت در حال حاضر هيچ ضرورتي براي بيشتر كردن تعداد صلحبانان از سطح كنوني يعني ۴۳۰۰ نفر و يا گسترش دامنه مأموريت آنان به فراتر از كابل، وجود ندارد.

پرزيدنت بوش با مشاوران اقتصادي اش براي تكميل جزئيات نهايي طرح تحرّك اقتصادي جديد خويش ملاقات خواهد كرد
 :  
پرزيدنت بوش در روز دوشنبه در واشنگتُن با مشاوران اقتصادي برجسته اش ملاقات خواهد كرد تا جزئيات نهايي طرح تحرّك اقتصادي جديد خويش را تكميل كند.
حاميان رئيس جمهور آمريكا در كنگره ميگويند كه اين طرح رشد كسب و كار و ايجاد مشاغل را تشويق خواهد كرد.
جزئيات طرح روز سه شنبه در يك سخنراني پرزيدنت بوش در شهر شيكاگوُ فاش خواهد شد.
انتظار ميرود كه طرح تحرّك اقتصادي جديد شامل كاهش عميق در ماليات بر سود ناشي از سهام و معافيت مالياتي تسريع شده براي افراد ِ با درآمدهاي بالا باشد كه كلّ آن ۶ ميليارد دُلار است.
جمهوريخواهان اميدوار هستند كه تدابير قوي مانند اين بازار سهام آمريكا را كه حدود ۱۷ درصد در سال گذشته نزول داشت رونق بخشد.
دمكراتها ميگويند كه اين طرح بسود ثروتمندان است.
دمكراتها خود مجموعه تحرّك اقتصادي شان را در روز دوشنبه ارائه خواهند داشت و ميگويند كه طرح آنان بر ايجاد مشاغل متمركز خواهد بود.

صدام حسين : بازرسان سازمان ملل متحد در عراق، صرفاً سرگرم كارهاي اطلاعاتي هستند
ايالات متحده آمريكا اتهامهاي عنوان شده از سوي صدام حسين رئيس جمهوري عراق را در اين زمينه كه بازرسان تسليحاتي سازمان ملل متحد در عراق، صرفاً سرگرم كارهاي اطلاعاتي هستند، رد كرد.

صدام حسين، امروز در يك سخنراني تلويزيوني گفت بازرسان تسليحاتي سازمان ملل متحد، سرگرم گردآوري فهرستي از دانشمندان عراقي هستند و درست در زماني كه آمريكا سرگرم بررسي مسئله حمله به عراق است، آنان در باره اردوگاههاي ارتشي و عمليات مشروع ارتش عراق، پرس و جو ميكنند.

صدام حسين در سخنان خود بمناسبت هشتاد و دومين سالروز تأسيس نيروهاي مسلح عراق، همچنين بمب گذاران انتحاري فلسطيني در اسرائيل را مورد ستايش و تحسين قرار داد.
واشنگتن اتهام عنوان شده از سوي رهبر عراق را ناخوشايند و زشت خواند و ستايش وي از بمب گذاران فلسطيني را وحشتناك توصيف كرد.
سازمان ملل متحد نيز اتهام عنوان شده از جانب صدام حسين در زمينه جاسوسي بازرسان تسليحاتي را رد كرد.

ديپلُماتهاي کُره جنوبي براي پايان دادن به بحران جاري با کُره شمالي وارد واشنگتُن مي شوند
قرار است ديپلُماتهاي کُره جنوبي براي ۲ روز مذاكره در راه تلاش براي پايان دادن به بحران جاري با کُره شمالي بر سر طرحش داير بر آغاز ديگربار كار يك نيروگاه هسته يي قادر به ساخت سوخت براي تسليحات وارد واشنگتُن شوند.
ديپلُمات هاي کُره جنوبي در روز دوشنبه با فرستاده هاي ژاپن و جِيمز کِلي، مدير كلّ وزارت خارجه آمريكا، ملاقات خواهند كرد و سه شنبه با خانم كاندوُليزا رايس.
مشاور امنيت ملّي ايالات متّحده، ديدار خواهند كرد.
سِئول در حال انجام يك تلاش ديپلُماتيك فشرده براي پيشگيري از بدتر شدن وضعيت است، كه اين تلاش شامل مذاكراتي در مُسكوُ در روز يكشنبه بود.
روسيه ميگويد تلاش خواهد كرد تا کُره شمالي را متقاعد سازد كه طرح خود را براي آغاز ديگربار كار نيروگاه رها كند.

يك هشدار تِروريستي عمده با بازداشت مردي در آلمان پايان گرفت
مقامهاي آلماني ميگويند كه يك هشدار تِروريستي عمده با بازداشت مردي كه يك هواپيماي كوچك را ربود و تهديد كرد كه آن را به ساختمان بانك مركزي اروپا در شهر فرانكفورت آلمان بكوبد پايان گرفته است.
مرد ۳۱ ساله مسلّح به ايستگاه تلويزيوني اِن تِ وِ در آلمان گفت كه ميخواست توجّه را به مرگ جوديث رِزنيك، فضانورد زن آمريكايي، جلب كند كه در سال ۱۹۸۶ سوار بر سفينه فضايي چالِنجِر كشته شد.
حادثه ۲ ساعته فرانكفورت موجب بسته شدن فرودگاه شهر و تخليه چندين ساختمان بزرگ شد.
رئيس پُليس شهر گفت كه بازجويي از مرد رباينده هواپيما نشان ميدهد كه او كاملاً حسّ واقع بيني اش را از كف داده بود.

ريچارد هاس : اوضاع كره شمالي بمراتب بغرنج تر از وضعيت عراق است
ريچارد هاس   ، مسئول برنامه ريزي سياستهاي وزارت امور خارجه آمريكا ميگويد اوضاع كره شمالي بمراتب بغرنج تر از وضعيت عراق است.

آقاي هاس در دهلي نو به خبرنگاران گفت كره شمالي هم اينك ، مواد مورد لزوم براي توليد چندين سلاح كشتار جمعي را در اختيار دارد و واشنگتن هنوز هم در تلاش است كه براي مقابله با اين مسئله، به توافقي بين المللي دست يابد.
آقاي هاس كه براي گفتگو در باره مسائل آسياي جنوبي، سرگرم ديداري دو روزه از هند است ميگويد دهلي نو و واشنگتن، متحدان طبيعي يكديگر هستند و در امر مقابله با تروريسم، چالشهاي مشترك بسياري دارند.

گروه امنيت ملي ايالات متحده سرگرم تهيه و تدارك طرحهائي براي اداره امور عراق در دوران پس از جنگ است
روزنامه نيويورك تايمز در شماره امروز خود گزارش داد كه گروه امنيت ملي ايالات متحده سرگرم تهيه و تدارك طرحهائي براي اداره امور عراق و دموكراتيزه كردن اين كشور در دوران پس از جنگ است.
نيويورك تايمز مينويسد بر اساس اين طرحها، ارتش ايالات متحده دست كم براي ١٨ ماه در عراق حضور نظامي چشمگيري خواهد داشت.
دادگاههاي نظامي براي محاكمه رهبران بلندپايه عراق تشكيل خواهد شد و حوزه هاي نفتي عراق بسرعت تحت كنترل قرار خواهد گرفت تا درآمد آن، صرف برنامه هاي بازسازي كشور در دوران پس از جنگ شود.
به گزارش نيويورك تايمز كاخ سفيد مايل است كه پس از خلع صدام حسين، دولتي غيرنظامي كه احتمالاً از سوي سازمان ملل متحد روي كار آمده باشد زمام امور كشور را در دست گيرد.

تصوير هاي خبري
.

يك گروه شورشي ساحل عاج صلحبانان فرانسوي را مورد حمله قرار داده است
بگفته مقامات نظامي فرانسه، يك گروه شورشي ساحل عاج كه بخشهاي غربي اين كشور آفريقائي را در كنترل دارد، صلحبانان فرانسوي را مورد حمله قرار داده است.

سخنگوي ارتش فرانسه گفت كه شورشيان در نخستين ساعتهاي بامداد امروز، با استفاده از خمپاره به مواضع نيروهاي فرانسوي در محل حمله بردند.
خبرگزاري رويتر به نقل از اين سخنگو گزارش داد كه فرانسه، اين حمله را جدي تلقي ميكند اما آن را ناقض آتش بس اعلام شده بين دولت ساحل عاج و گروه اصلي شورشيان اين كشور كه بخش شمالي كشور را در كنترل دارد نميداند.
دولت ساحل عاج و گروه اصلي شورشيان روز شنبه موافقت كردند كه در مذاكرات صلح در پاريس كه قرار است پانزدهم ژانويه آغاز شود شركت كنند.

بازگشت آوارگان افغان به ميهنشان امري نگران كننده است
كميسرياي عالي سازمان ملل متحد در امور آوارگان ميگويد از زيادي تعداد آوارگان افغان كه در سال جاري به ميهنشان بازميگردند نگران است چرا كه اين امر ممكنست بر زيربناي ضعيف و متزلزل اين كشور فشار بيشتري وارد آورد.

كميسرياي عالي سازمان ملل در امور آوارگان ميگويد در سال گذشته بيش از دو ميليون آواره افغان به كشورشان بازگشتند اما خود را با ويراني روبرو ديدند.
پيش بيني ميشود كه امسال نيز يك ميليون و پانصد هزار آواره افغان به موطنشان بازگردند اما كميسرياي عالي سازمان ملل متحد هشدار ميدهد كه نخست بايد مشكلاتي كه اين افراد احتمالاً با آنها روبرو خواهند شد مورد بررسي قرار گيرد چرا كه در سراسر كشور، شغل و بهداشت كافي وجود ندارد و از آب آشاميدني پاك و نيالوده نيز چندان خبري نيست.

جنايات صدام حسين عليه مخالفان سياسي
در سال ۱۹۷۹، بلافاصله پس از به قدرت رسيدن، صدام حسين كليه مخالفتهاي سياسي را در عراق خفه كرد.
او كوشيده است اقليت هاي قومي و مذهبي را نيز خفه كند.
طي عمليات اَنفال در سالهاي ۱۹۸۷ و ۱۹۸۸، رژيم عراق بيش از چهار هزار روستاي كردنشين را از بين برد و كردهاي باقيمانده را به درون مناطق خاص راند.
برآوردهائي كه از ميزان كشتار كردها به عمل آمده نشان مي دهد كه تعداد كردهائي كه كشته شدند سر به يكصد و هشتاد و دو هزار نفر ميزده است.
هزاران تن از كردها در اثر گاز سمي به هلاكت رسيدند.

گزارش وزارت امور خارجه آمريكا زير عنوان « عراق: يك جمعيت سركوب شده »، آنچه را كه در يك شهرك كردنشين گذشت مستند ساخته است.
در ماه مارس ۱۹۸۸، شهرك حلبچه، با هشتاد هزار جمعيت، مورد حمله نيروي هوائي عراق قرار گرفت.
مدت سه روز، نيروهاي عراق، روي سر مردم غيرنظامي گاز خردل، سموم اعصاب و ماده سمي وي اِكس كه يك اسلحه شيميائي بسيار قتاله است ريختند.
دست كم پنج هزار غيرنظامي ظرف چند ساعت پس از حملات اوليه جان سپردند.
هزاران نفر نيز در اثر آسيب وارده بوسيله مواد سمي، پس از تحمل درد و رنج در طول چندين سال، جان باختند.
كساني كه هنوز زنده اند كماكان دستخوش شيوع گسترده انواع سرطان، صدمات عصبي و اختلالات رواني هستند.

تشكيلات امنيتي عراق، به دستور صدام حسين، پيوسته و به گونه اي منظم و حساب شده، به شكنجه افراد، از جمله كردها سرگرم بوده اند.
كتك، تجاوز جنسي، شكستن دستها و پاها، و محروميت از غذا و آب، درون زندانهاي عراق، روالِ عادي است.
بالين احمد صالح، زنداني پيشين عراقي ها، كه اكنون براي بخش كردي صداي آمريكا كار مي كند، در اظهاريه اي كه به مجمع حقوق بشر كنگره آمريكا تسليم كرده گفته است كه وي را به سبب آنكه يكي از دانشجويانِ كرد بود كه در تظاهرات عليه رژيم بغداد دست به تظاهرات زده بودند بازداشت كردند.

آقاي صالح مي گويد وي و ديگر دانشجويانِ زنداني هر روز از ساعت هشت شب تا روز بعد زير انواع شكنجه هاي بدني قرار مي گرفتند و هر شب دستهاي او را از پشت مي بستند و او را از سقف آويزان مي كردند.
به بدن وي شوك الكتريكي مي دادند و سيگار روشن شده را روي گوشت بدن او فشار ميدادند تا خاموش شود و او را با سيم آنقدر مي زدند تا بيهوش مي شد.
يك شب، به گفته آقاي صالح، مأموران زندان مردي را كه در حال احتضار بود به بند او در زندان آوردند.
بدن آن مرد را با آهنِ داغ سوزانده بودند و چشمهايش را از حدقه در آورده بودند و دماغش را بريده بودند.
رئيس امنيت به بند آقاي صالح آمد و پرسيد مي خواهي عاقبتت مانند اين مرد باشد؟

بالين احمد صالح سر انجام آزاد شد و توانست خود را به آمريكا برساند.
مدت نُه ماه به سبب جراحات بدني و رواني، تحت درمان پزشكان قرار گرفت.
اين است ماهيت رژيمي كه جهان با آن مواجه است.
وجود رژيم عراق براي همسايگان و خود مردم خطرناك است.

بيمارستان شناور نيروي دريائي آمريكا براي جنگ احتمالي عراق، روانه اقيانوس هند شد
بيمارستان شناور نيروي دريائي آمريكا، امروز از بندر بالتيمور در ايالت مريلند آمريكا رهسپار اقيانوس هند مي شود تا براي درگيري احتمالي جنگ با عراق آماده باشد.

اين بيمارستان دريائي هزار تخته حدود هزار پزشك و كارمند طبي دارد.
بيمارستان دريائي كامفورت  در عمليات توفان صحرا عليه عراق در سالهاي ۱۹۹۰ و ۱۹۹۱ نيز خدمت كرد.
ضمناً روزنامه واشنگتن پست، به نقل از مقامات دفاعي آمريكا گزارش كرده است كه نيروي زميني آمريكا براي حمله احتمالي به عراق بسيج مي شود و ممكن است تعداد نفرات آن از يكصد هزار سرباز تجاوز كند.

به گزارش يك روزنامه ديگر، باستون گلوب  ، حدود يكصد مأمور ويژه آمريكا و پنجاه مأمور سازمان اطلاعات مركزي آمريكا (سي. آي. اي.)
قبلا ً به درون عراق رخنه كرده اند.
مقامات نظامي آمريكا و سازمان سي. آي. اي. از اظهار نظر درباره اين گزارش خودداري كرده اند.

نخست وزير كامبوج : رهبران باقيمانده حكومت خمرهاي سرخ بايد محاكمه شوند
هون سن  ، نخست وزير كامبوج ميگويد رهبران باقيمانده حكومت خمرهاي سرخ ، بايد بخاطر قتل عام حدود دو ميليون نفر در دوران حكومت بيرحمانه شان در اواخر دهه ۱۹۷۰ محاكمه شوند.

نخست وزير كامبوج امروز در برابر گروهي از معالمان و دانش آموزان گفت كه محاكمه رهبران خمرهاي سرخ به اتهام نسل كشي، اجتناب ناپذير است.
پيش بيني ميشود كه نمايندگان دولت كامبوج امروز در نيويورك با مقامات سازمان ملل متحد به گفتگو بنشينند تا مسئله تشكيل دادگاهي ويژه را براي محاكمه رهبران خمرهاي سرخ مورد بحث قرار دهند.
اين نخستين مذاكرات سازمان ملل با مقامات دولت كامبوج در يكسال گذشته است.

دولت اسرائيل به مقامات فلسطيني اجازه نخواهد داد در كنفرانس لندن حضور يابند
كابينه امنيتي اسرائيل تصميم گرفت كه در واكنش به بمب گذاريهاي انتحاري و مرگبار ديروز، شركت مقامات فلسطيني در جلسات مهمي را كه قرار است در ماه جاري تشكيل شود ممنوع كند.

بگفته منابع اسرائيلي، دولت اين كشور به مقامات فلسطيني اجازه نخواهد داد در كنفرانس لندن در باره اصلاحات در حكومت خودگردان فلسطيني حضور يابند و از برپائي اجلاس اين هفته شوراي مركزي فلسطينيان در شهر رام الله نيز جلوگيري خواهد كرد.

ديروز، دو بمب گذار انتحاري فلسطيني خود را در تل اويو منفجر كردند .
درجريان اين دو انفجار دست كم ۲۲ تن كشته و يكصد نفر مجروح شدند .
چندساعتي پس از اين بمب گذاريها ، هليكوپترهاي توپدار ارتش اسرائيل يك كارگاه فلزسازي در شهر غزه را كه بگفته مقامات اسرائيل محل توليد تسليحات بوده است به موشك بستند .

روسيه خواستار آن است كه ايالات متّحده بدون تأييد قبلي سازمان ملل متّحد اقدام نظامي عليه عراق انجام ندهد
روسيه خواستار آن است كه ايالات متّحده بدون تأييد قبلي سازمان ملل متّحد اقدام نظامي عليه عراق انجام ندهد.
سِرگِي ايوانوُف، وزير دفاع روسيه، روز يكشنبه گفت كه روسيه اقدام نظامي توسّط ايالات متّحده و متّحدان آمريكا را عليه عراق بدون تأييد سازمان ملل متّحد اقدامي غيرمشروع و غيرموجّه قلمداد خواهد كرد.
در همينحال، آقاي ايوانوُف ابراز اطمينان كرد كه ايالات متّحده نتايج گزارش هاي بازرسان تسليحاتي سازمان ملل متّحد در خاك عراق و مباحثات شوراي امنيت ملل متّحد را محترم خواهد شمارد.
پيشتر عبدالله گُل، نخست وزير تركيه، در پي مذاكراتش در مصر با حُسني مبارك، رئيس جمهور مصر، خواستار تلاش براي اجتناب از جنگ عليه عراق شد.

سازمان بين المللي انرژي اتمي براي آخرين بار به كره شمالي فرصت داد كه از فعاليتهاي هسته اي خود دست بردارد
سازمان بين المللي انرژي اتمي با تصويب قطعنامه اي، براي آخرين بار به كره شمالي فرصت داد كه از جاه طلبيهاي هسته اي خود دست بردارد و دو بازرسي را كه هفته پيش اخراج كرد مجدداً در خاك خود بپذيرد.

هيأت مديره سازمان بين المللي انرژي اتمي در جلسه اضطراري امروز خود در وين، از كره شمالي خواست كه به تعهدات خود در توافقهاي هسته اي بين المللي احترام گذارد.
اين سازمان هشدار داد كه اگر پيونگ يانگ چنين نكند مسئله را به شوراي امنيت سازمان ملل متحد ارجاع خواهد كرد.
در قطعنامه امروز سازمان بين المللي انرژي اتمي هيچ ضرب الاجلي براي تبعيت كره شمالي تعيين نشده است .

پيش از تشكيل جلسه اضطراري امروز، محمد البرادي سرپرست سازمان بين المللي انرژي اتمي با صدور بيانيه اي گفت اگر كره شمالي انتظار دارد كه جامعه بين المللي ، نگرانيهاي امنيتي اين كشور را مد نظر قرار دهد ، بايد از حفاظتها وايمني هاي هسته اي تبعيت كند .
وي گفت حل و فصل اختلافات كنوني را نميتوان به تهديدِ استفاده از سلاحهاي هسته اي مرتبط ساخت .
آقاي البرادي به تأكيد پيونگ يانگ در اين زمينه اشاره ميكرد كه ايالات متحده بايد در اِزاي حل و فصل مسئله برنامه هسته اي كره شمالي، امنيت اين كشور را تضمين كند.
پيونگ يانگ بارها، واشنگتن را به برنامه ريزي براي حمله هسته اي به كره شمالي متهم كرده است.

در ايران بيش از دويست هزار نفر براي شركت در انتخابات محلي ثبت نام كرده اند
در ايران، مسئولان برگزاري انتخابات ميگويند بيش از دويست هزار نفر براي شركت در انتخابات محلي كه ماه آينده برگذار ميشود ثبت نام كرده اند.

در تهران، بيش از يك هزار نفر براي تصاحب ١۵ كرسي شوراي شهر با يكديگر رقابت ميكنند و يكي از اين كانديداها، خانم زهرا بهنودي همسر هاشم آقاجري استاد زنداني شده دانشگاه است.
صلاحيت كانديداهاي انتخابات رياست جمهوري و پارلماني بايد از سوي شوراي نگهبان كه تحت كنترل افراطيون محافظه كار است تأييد شود اما نامزدان احراز مقامهاي شهري، مشمول چنين امري نيستند و بهمين سبب بسياري از كانديداهاي اصلاح طلب در انتخابات محلي شركت ميكنند.

نخستين انتخابات محلي ايران از زمان انقلاب اسلامي در سال ۱۹۷۹ تا كنون، چهارسال پيش برگذار شد.

پزريدنت بوش طرح احياء اقتصاد آمريكا را كه وي " طرح ايجاد رشد و اشتغال " ناميده است اعلام كرد
پزريدنت بوش طرح احياء اقتصاد آمريكا را كه وي " طرح ايجاد رشد و اشتغال " ناميده است اعلام كرد.
رئيس جمهوري آمريكا امروز در نطقي در شهر شيكاگو گفت مي كوشد ماليات بر سود سهام لغو شود و فوراً كاهشهاي مالياتي در سطحي گسترده به مورد اجرا در آيد.
وي افزود كاهش مالياتها بر قدرت خريد مصرف كنندگان مي افزايد و كار ايجاد مي كند و اقتصاد را نيرو مي بخشد.

ادامه خبر

اعضاي يكصد و هشتمين دوره كنگره آمريكا سوگند ادا كردند و جلسه جديد كنگره كه جمهوريخواهان در هر دو مجلس ِ آن اندكي اكثريت يافته است آغاز شد.
جمهوريخواهان اميدوارند برنامه هاي اقتصادي پرزيدنت بوش را به تصويب برسانند در حالي كه دموكراتها مي كوشند در سياست اقتصادي دولت تغييراتي بدهند.
سناتور ويليام فريست رئيس جديد اكثريت سنا شده و تام دَشِل، رهبر اقليت بطور غيرمنتظره اعلام كرد كه در انتخابات بعدي رياست جمهوري آمريكا نامزد نخواهد شد و مايل است كه همه توجه خود را به وظائف خويش در سنا معطوف سازد.

در اين حال، پرزيدنت بوش طرح خود را براي تحرك بخشيدن به اقتصاد آمريكا اعلام مي كند.
پرزيدنت بوش ديروز به خبرنگاران گفت كه طرح اقتصادي ششصد ميليارد دلاري او بر خلاف ادعاي منتقدان دموكرات كه مي گويند فقط به نفع ثروتمندان است مستقيماً به سود همه آمريكائيان عمل خواهد كرد.
به موجب طرح پرزيدنت بوش، ماليات بر سود سهام لغو مي شود و از ميزان ماليات ۹۲ ميليون آمريكائي بطور متوسط هزار دلار كاسته مي شود

.
آدرس ايي-ميل ما

ايي ميل فرهنگستان زبان

فرانسه: امروز ۹ نفر از صلحبانان مستقر در ساحل عاج مجروح شدند
فرانسه ميگويد در جنگ روز دوشنبه در ساحل عاج، ۹ نفر از صلح بانان آن كشور مجروح، و ۳۰ شورشي كشته شدند.
يك سخنگوي ارتش فرانسه گفت صلح بانان در حال عمليات جستجو در نزديكي شهر عمده دو كو در غرب ساحل عاج مورد حمله قرار گرفتند و مجبور به پاسخگوئي شدند.
فليكس دو، رهبر شورشيان غربي ميگويد اين حمله به تلافي بمباران توسط هليكوپترهاي دولت ساحل عاج، صورت گرفته است، اتهامي كه دولت ساحل عاج آنرا رد ميكند.
شورشيان ميگويند صلح بانان فرانسوي از دولت اين مستعمره سابق فرانسه حمايت ميكنند.

امروز بهاي نفت تحت تأثير اين خبر كه اوپك ممكن است بر توليد نفت خود بيافزايد ناگهان كاهش يافت
عربستان سعودي به ديگر كشورهاي عضو سازمان اوپك فشار مي آورد تا براي پيشگيري از افزايش بهاي نفت كه رشد اقتصاد جهان را به خطر مي اندازد اقدام به افزايش توليد نفت خود كنند.
خبرگزاري فرانسه به نقل ازشاهزاده سعود الفيصل، وزير امور خارجه عربستان سعودي گزارش كرده است كه به گفته او بهاي نفت بالا رفته و به همين دليل بايد توليد نفت افزايش يابد.

عربستان سعودي پيشنهاد كرده است كه توليد نفت اوپك روزانه دو ميليون بشكه افزايش يابد.
اعتصاب نفت در كشور ونزوئلا و خطر درگيري جنگ در عراق به رهبري آمريكا بهاي نفت را در بورس لندن و نيويورك از بشكه اي سي دلار بالاتر برده است.

امروز بهاي نفت تحت تأثير اين خبر كه اوپك ممكن است بر توليد نفت خود بيافزايد ناگهان كاهش يافت

پرزيدنت بوش: عراق هنوز وقت آن را دارد كه از جنگ اجتناب كند
پرزيدنت بوش ميگويد عراق هنوز وقت آنرا دارد كه خود را خلع سلاح كرده و از جنگ اجتناب كند، اما از اين اتهام صدام حسين رهبر عراق كه گفته است بازرسان تسليحاتي سازمان ملل متحد صرفا سرگرم كارهاي اطلاعاتي هستند، دلسرد شد.
آقاي بوش گفت عراق متعهد به خلع سلاح شدن است.
اما اضافه كرد كه بنظر نميرسد رهبر عراق خواسته هاي سازمان ملل در زمينه خلع سلاح را اجابت كرده باشد.
پرزيدنت بوش اين سخنان را در حالي ابراز ميداشت كه يك كشتي بيمارستاني يك هزار تختخوابي آمريكا عازم منطقه خليج فارس شد، اقدامي كه تازه ترين نشانه از آماده شدن آمريكا براي جنگ عليه عراق بشمار ميرود.
مقامات آمريكائي ميگويند طرحهاي حضور عظيم و گسترده نيروي نظامي در عراق را در صورتيكه صدام حسين از قدرت كنار گذاشته شود، بصورت نهائي در مياورند.

نخست وزير بريتانيا از حمايتي كه از سياست آمريكا در قبال عراق بعمل ميآورد دفاع كرد
توني بلر نخست وزير بريتانيا از حمايتي كه از سياست آمريكا در قبال عراق بعمل ميآورد دفاع كرد و گفت اتحاد و هم پيماني با ايالات متحده براي بريتانيا اهميتي عظيم دارد.

آقاي بلر امروز در جلسه اي كه با حضور ۱۵۰ تن از سفراي بريتانيا در لندن تشكيل شده بود گفت عراق بايد از هرگونه سلاح كشتار جمعي عاري شود و افزود كه بريتانيا بايد براي حفظ نفوذ خود با ايالات متحده آمريكا همكاري كند.
نخست وزير بريتانيا گفت اميدوار است كه با استفاده از اين نفوذ از ايالات متحده بخواهد كه برمسائلي چون فقر جهاني، گرمتر شدن هواي جهان و اوضاع خاورميانه تأكيدي بيشتر كند .

آمريكا مي گويدحاضربه گفتگوبا كره شمالي است
ايالات متحده ميگويد حاضر است با كره شمالي به گفتگو بنشيند اما هيچ امتيازي براي تشويق حكومت كمونيست اينكشور به دست كشيدن از برنامه هسته ايش نخواهد داد.

سخنگوي وزارت امور خارجه ايالات متحده اين خبر را امروزدر واشينگتن در پايان گفتگوهاي دوروزه ديپلماتهاي آمريكا، ژاپن و كره جنوبي در باره نحوه مقابله با كره شمالي اعلام كرد.
هيأتهاي نمايندگي اين سه كشور بارديگر از پيونگ يانگ خواستند كه از جاه طلبيهاي هسته اي خود دست بكشد.
پيشتر، كره شمالي تهديد كرد كه اگر سازمان ملل متحد بخاطر برنامه هسته اي پيونگ يانگ دست به اعمال تحريمهائي اقتصادي عليه اين كشور بزند، وارد جنگ خواهد شد.

بيانيه تهديد آميز و مقابله طلبانه دولت كره شمالي امروز يعني يك روز پس از زماني صادر شد كه سازمان بين المللي انرژي اتمي براي آخرين بار به پيونگ يانگ فرصت داد كه دست از جاه طلبيهاي هسته اي خود بردارد .

بازگشت چهار ناوي عراقي به كشورشان
چهار ناوي عراقي كه ماه گذشته بوسيله نيروهاي كويت دستگير شده بودند امروز با ميانجيگري كميته بين المللي صليب سرخ به ميهنشان بازگردانده شدند.

صليب سرخ ميگويد دولت كويت از اين سازمان خواسته بود كه به عمليات بازگرداندن عراقيهاي بازداشت شده كمك كند .

چهار ناوي عراقي روز پنجم دسامبر بوسيله مقامات كويت بازداشت شدند.
كويت ميگويد قايق حامل عراقيها وارد آبهاي ساحلي اين كشور شده بود اما عراق اين اتهام را تكذيب ميكند

مقامات بريتانيا خبر دستگيري شش مرد آفريقائي تبار را كه در آپارتمان مسكوني يكي از آنها آثاري از سَمّ مهلکِ ريسين كشف شده بود اعلام كردند
مقامات بريتانيا خبر دستگيري شش مرد آفريقائي تبار را كه در آپارتمان مسكوني يكي از آنها آثاري از سَمّ مهلکِ ريسين كشف شده بود اعلام كردند.

بگفته مقامات رسمي در حال حاضر پليس ِ ضد تروريزم سرگرم بازجوئي از اين شش نفر است كه بامداد روزيكشنبه، درمحلات مختلف لندن بازداشت شده اند.
يك زن كه همراه با اين شش نفر ستگير شده بود، پس از بازجوئي آزاد شد.

مقامات رسمي در باره جزئيات امر چيزي نميگويند اما بگفته مقامات اسكاتلنديارد ، ريسين، سمي بينهايت قوي و مرگبار است كه از دانه كرچك استخراج ميشود .

گمان مي رفت هواپيماي افغان با مسئله هواپيماربايي روبروست
دوهواپيماي خطوط هوائي افغانستان كه گفته ميشد دست كم يكي از آنها ربوده شده است، در اقدامي احتياطي در امارات عربي متحده بزمين نشستند.
بگفته مقامات افغانستان اين دوهواپيماي خطوط هوائي آريانا، زائران حج را از شهر هرات به عربستان سعودي ميبُردند.

يك مقام افغان ميگويد نيروهاي ائتلافِ تحت رهبري آمريكا در افغانستان مظنون شده بودند كه يا يك هواپيماربا در داخل يكي از هواپيماها است و يا بمبي درآن كار گذاشته شده است.
مقامات امارات عربي متحده هواپيماها را در يك پايگاه نظامي دوبي به زمين نشاندند و آنها را مورد تجسس وبازرسي قرار دادند.
اكنون مقامات افغان و امارات هردو ميگويند هيچ نشانه اي از هواپيماربائي در داخل هواپيماها بچشم نميخورد .

چين مي گويد كمكي ازصنايع موشك سازي آمريكانگرفته
چين اتهامات ايالات متحده را در اين زمينه كه دو كمپاني آمريكائي بطور غيرقانوني تكنولوژي موشكي به پكن فرستاده اند انكار كرد.
سخنگوي وزارتخارجه چين امروز به گزارشگران گفت چين هيچگونه كمكي از " هيوز الكترونيكز " و بخش سرويس هاي ماهواره اي " بوئينگ " دريافت نكرده است.