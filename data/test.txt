گزارشی به دستمان رسید
پیمان صلح بین ژاپن و روسیه
بنا به گزارشهای منتشره در توکیو، ژاپن و روسیه در زمینه یک پیمان صلح در چارچوبی گسترده توافق کرده اند که رسماً به مخاصمات جنگ دوم جهانی میان دو کشور پایان خواهند داد.

در یکی از این گزارشها، که از سوی خبرگزاری کیودُو،انتشار یافته، گفته شده است که دو کشور برای رفع اختلافات دیرین خود بر سر چهار جزیره از جزایر زنجیره ای کوریل، بر اساس سه پیمان گذشته خود عمل خواهند کرد.
بموجب یکی از این پیمانها که در سال ۱۹۵۶ امضاء شده، دو تا از این جزیره ها پس از امضاء یک پیمان صلح به ژاپن پس داده خواهد شد.
اما بموجب پیمانی که در سال ۱۹۹۳ به امضاء رسیده، مسئله حاکمیت این چهار جزیره بایستی پیش از امضاء پیمان صلح فیصله یابد.
هیچ یک از دو طرف نحوه استفاده از پیمان های پیشین را اعلام نکرده اند.

تشکیلات فلسطینی نخستین بودجه رسمی خود را اعلام کرد
تشکیلات فلسطینی پس از دو سال نخستین بودجه رسمی خود را اعلام کرد و قول داد برای از میان برداشتن فساد و پاسخگوئی بیشتر به مردم تلاش کند.
سلام فیاد   وزیر دارائی، دیروز بودجه سال ۲۰۰۳ را به شورای قانونگزاری فلسطینی در رام الله تسلیم کرد.

آقای فیاد گفت هر ماهه گزارش بودجه در اختیار عموم گذاشته خواهد شد و قول داد هر اداره ای که از محدوده بودجه تعیین شده تخطی کند، عواقب آن رابپردازد.
ایالات متحده و اتحادیه اروپا خواستار پاسخگوئی هر چه بیشتر تشکیلات فلسطینی شده اند که مقاماتش متهم به فساد گسترده در داخل و خارج هستند.
آقای فیاد می گوید هزینه ها درسطح یک میلیارد و سیصد میلیون دلار تخمین زده می شود در حالیکه کسری بودجه ۷۴۷ میلیون دلار پیش بینی می شود.
انتظار میرود شورای قانونگزاری فلسطینی ماه آینده به بودجه رأی بدهد.

پرزیدنت بوش شخصاً اجازه جستجو برای یافتن پنج مرد مظنون در آمریکا را صادر کرد
پرزیدنت بوش میگوید وی شخصاً اجازه جستجو برای یافتن ۵ مرد را که ظاهراً از اهالی خاورمیانه هستند، و ممکن است که هفته گذشته بطور غیر قانونی از کانادا وارد آمریکا شده باشند، صادر کرد.
آقای بوش روز سه شنبه به خبرنگاران گفت وی این قضیه را جدی میگیرد، زیرا قصدو هدف این افراد روشن نیست.

مقامات میگویند اف بی آی، اداره آگاهی آمریکا، ضمن یک تحقیقات ضد تروریستی در مورد یک شبکه پاکستانی انتقال قاچاقی اشخاص، که پاسپورتهای جعلی فراهم میکند، به وجود این افراد پی برد.
مقامات آمریکا میگویند هیچگونه شواهدی دال بر وابستگی این افراد به یک طرح تروریستی ندارند، اما پلیس در راستای مرز آمریکا و کانادا و در شهر نیویورک، همزمان با جشن های سال نو، بر تدابیر امنیتی افزوده است.

یک ماًمور فرودگاه در فرانسه به جرم حمل مسلسل و مواد منفجره بازداشت شد
مقامات فرانسوی میگویند روز شنبه یک ماًمور قسمت چمدان فرودگاه در حالی که یک مسلسل خودکار و مقداری مواد منفجره در اختیار داشت، بازداشت شد.
وی روز چهارشنبه در مقابل قاضی یک دادگاه ضدّ تروریسم حضور خواهد یافت.

مقامات دادگاه کوشش میکنند مشخّص کنند که آیا “اَبدرآزَک بِسّقیر” بیست و هفت ساله باید بعنوان یک تروریست مورد محاکمه قرار گیرد و یا ابتدا از او بازجوئی شود که یک مرحله قبل از اتهام رسمی است.
مقامات میگویند که یک دوست خانوادگی نیز در مقابل قاضی حاضر خواهد شد.

در اوایل روز سه شنبه، مقامات فرانسوی از شاهدی که با دادن اطلاعات خود، باعث دستگیری آقای بسقّیر شده بود، باز جوئی کردند.
بازجویان امیدوارند که بیشتر از این از خصوصیات شخصیتی این شاهد مطلّع شوند تا بتوانند بهتر سخنان وی را ارزیابی کنند.

صنعت هواپیمائی ایران دچار مشکلات جدّی خواهد شد
یک مقام ایرانی می گوید صنعت هواپیمائی ایران در صورت ادامه تحریم های ایالات متحده در مورد خرید هواپیما و قطعات یدکی، دچار مشکلات جدّی خواهد شد.

احمد خرّم وزیر ترابری دیروز ( سه شنبه ) گفت صنعت هواپیمائی ایران به نقطه بحران رسیده است.
وی گفت برخی از هواپیماهای قدیمی بوئینگ و ایرباس به سبب مشکلات فنی و نبود قطعات یدکی، قادر به پرواز نیستند.

ایران درسالهای اخیر شاهد سقوط چندین هواپیما و مرگ صدها مسافر و خدمه این هواپیماها بوده است.
آقای خرم گفت در صورت سقوط هواپیماهای بیشتر، خود را مسئول نمی داند.

وی از درخواست بهبود مناسبات تهران -واشنگتن، که با مخالفت اقتدارگرایان روبروست خودداری کرد.
اقتدارگرایان در حکومت جمهوری اسلامی دست بالا رادارند.
ایران و آمریکا در پی انقلاب سال ۱۹۷۹ ایران روابط خود را قطع کردند.
از آن پس ،ایران ناگزیر به خرید هواپیماهای دست دوم و لوازم یدکی از اتحاد جماهیر شوروی سابق شده است.

مانور دریایی مشترک ایالات متحده، اسرائیل و ترکیه در دریای مدیترانه
کشتی های نیروی دریائی ایالات متحده،اسرائیل و ترکیه در یک مانور مشترک در آب های شرق دریای مدیترانه شرکت کردند.

سرهنگ « رانی بن- یهودا » فرمانده واحد کوماندوئی دریائی اسرائیل می گوید هدف از انجام این مانورها بالابردن سطح توانائی این سه نیروی هوائی در عملیات تجسس و امداد در مواقع اضطراری در دریا بوده است.

وی گفت تمرین های روز چهارشنبه درسواحل اسرائیل علیه هیچیک از سرزمین های منطقه نبوده و ارتباطی با آموزش های نظامی نداشته است.
این پنجمین تمرین دریائی سالانه هماهنگ بین سه کشور بود.

پرزیدنت بوش هنوز امیدوار است که بحران بغداد با صلح خاتمه یابد
پرزیدنت بوش رئیس جمهوری آمریکا میگوید وی هنوز امیدوارست که بحران بر سر دارا بودن بغداد به داشتن سلاح های کشتار جمعی، با صلح خاتمه یابد.

آقای بوش گفت انتخاب میان صلح و جنگ، به این بستگی دارد که صدام حسین رئیس جمهوری عراق، با تسلیم هر نوع سلاح ممنوعه ای موافقت کند.
در پاسخ به این گزارش که جنگ با عراق برای ایالات متحّده آمریکا معادل ۶۰ میلیارد دلار هزینه خواهد داشت: پرزیدنت بوش گفت که بزرگترین و مهمّترین مسؤولیت وی، حفاظت از امنیت آمریکائیان است.

اوایل روز سه شنبه، کوفی عنان دبیر کّل سازمان ملل متحّد گفت بغداد برای جستجوی سلاحهای کشتار جمعی با بازرسان سازمان ملل متحّد که سرگرم انجام ماًموریت خود در عراق هستند، همکاری میکند.
آقای عنان گفت در حال حاضر وی، هیچ دلیلی برای اقدام نظامی علیه عراق نمیبیند.

تدابیر امنیتی در جشن سال نو میلادی
با سپری شدن رویدادهای عمده ویژه سال نو، بدون حملات تروریستی، مقامات دراطراف جهان میتوانند در نخستین روز سال ۲۰۰۳ نفسی راحت بکشند.

به رغم نگرانی از عملیات تروریستی و تدابیر امنیتی شدید، مردم در سراسر دنیا فرارسیدن سال نو میلادی را با ابراز امیدواری به گسترش صلح و رفاه جشن گرفتند.

در نیویورک، جمعیتی نزدیک به یک میلیون نفر در تایمز سکوئِر، میدان معروف شهر، با فریادهای شادی و رقص و پایکوبی مقدم سال نو را گرامی داشتند.
پلیس دریچه های مجاری زیر زمینی را جوشکاری کرده و تیراندازان خبره بر بام بناها موضع گرفته بودند.
بدنبال هشدار مقامات دایر بر احتمال حملات تروریستی از راه دریا، گارد ساحلی بندر نیویویورک را به روی کشتی های تفریحی بسته بود.

در بریتانیا، بگفته اسکاتلندیارد، ۲ هزار مأمور پلیس در شهر لندن گشت میزدند.
در شهرهای دیگر جهان از جمله در پاریس، مسکو و جاکارتا، بر میزان تدابیر امنیتی افزوده شده بود.
اما هیچگونه رویداد عمده ای گزارش نشده است.

ادامه بازرسیهای سازمان ملل متحد درعراق در سال نو میلادی
 :       
بازرسان تسلیحاتی سازمان ملل متحد در عراق سال نوی میلادی را با جستجو برای یافتن سلاح های امحاء جمعی در نواحی مختلف بغداد آغاز کردند.
طبق گزارش ها بازرسان از دو سایت، یک مغازه تعمیرات وسایل نقلیه و یک مجموعه بزرگ وابسته به برنامه موشکی عراق دیدن کردند.

گفته می شوند بازرسان برای نخستین بار از هنگام ورودشان به عراق در ماه نوامبر،از هلیکوپتر استفاده کرده اند و در نظر دارند دفتری در شهر موصل واقع درشمال عراق باز کنند.

روز سه شنبه، پرزیدنت بوش اعلام کرد هنوز امیدوار است بن بست کنونی در مورد وجود احتمالی سلاح های امحاء جمعی از راه های مسالمت آمیز برطرف شود.
پرزیدنت بوش که در نزدیکی مزرعه اش در تگزاس با خبرنگاران گفتگو می کرد گفت انتخاب میان جنگ و صلح بستگی به موافقت صدام حسین با تحویل سلاح های ممنوعه دارد.

همزمان ایالات متحده به تقویت نیروی نظامی اش در منطقه خلیج فارس ادامه می دهد.
بگفته مقامات نظامی به ۱۷ هزار نظامی آمریکائی دستور استقرار در منطقه تا چند هفته آینده داده شده است.
این بزرگترین استقرار نیروی زمینی در پی جنگ ۱۹۹۱ خواهد بود، جنگی که به اشغال کویت از سوی عراق پایان داد.
انتظار می رود تا پایان ماه حداقل ۱۰۰ هزار سرباز آمریکائی در منطقه خلیج فارس مستقر شوند.

سفر دیپلمات کره جنوبی به چین
یک دیپلمات بلندپایه کره جنوبی به چین رفته است تا به عنوان بخشی از اقدامات سیاسی برای فشار وارد ساختن به دولت کره شمالی جهت کنار گذاشتن برنامه هسته ای اش با مقامات چین گفتگو کند.

« لی تائه شیک » معاون وزارت امور خارجه کره جنوبی، امروز برای دیداری که انتظار می رود دو یا سه روز طول بکشد وارد پکن شد.
انتظار می رود که فرستادگان کره جنوبی به روسیه و ژاپن نیز بروند و درباره کره شمالی با مقامات آن دو کشور گفتگو کنند.
جیمس کلی، مدیر کل وزارت امور خارجه آمریکا، نیز قرار است هفته آینده به سئول، پایخت کره جنوبی، سفر کند و درباره همین مسئله با « رُح مو هی یون » رئیس جمهوری منتخب کره جنوبی، تبادل نظر کند.
کره شمالی امروز هم در رسانه های خود موج تازه ای مطالب تندّ ضد آمریکائی منتشر کرده اند.

سال نو میلادی در ونزوئلا
ونزوئلا سال نوی میلادی را در شرایطی آغاز کرد که تظاهرات له و علیه دولت همچنان ادامه دارد و اعتصاب عمومی پنج هفته ای، کشور را فلج کرده است.
ده ها هزار تن از مخالفان پرزیدنت هوگو چاوز دیروز برای برگزاری مراسم سال نو در کاراکاس اجتماع کردند.
تظاهرکنندگان خواستار استعفای آقای چاوز بودند.

همزمان هواداران آقای چاوز نیز درفاصله چند کیلومتری این تظاهرات، به نفع رئیس جمهور دست به راهپیمائی زدند.
آقای چاوز دریک سخنرانی تلویزیونی گفت دولت برآنچه که وی تلاش مخالفان برای ویرانی ونزوئلا خواند، پیروز شده است.
اعتصاب در دوم ماه دسامبر باهدف واداشتن آقای چاوز به کناره گیری از قدرت، آغاز شد.
پرزیدنت هوگو چاوز امروز برای شرکت درمراسم تحلیف « لوئیس ایناسیو لولا دا سیلوا » رئیس جمهور منتخب برزیل، ونزوئلا راترک کرد.

مراسم تحلیف رئیس جمهوری برزیل
ده ها هزار نفر از برزیلی ها برای شرکت در مراسم تحلیف « لوئیز ایناسیو لولا دا سیلوا »     ، سیاستمدار ۵۷ ساله چپگرا و رهبر سابق کارگری درپایتخت برزیل اجتماع کردند.
بیش از یکصد تن از رهبران جهان از جمله فیدل کاسترو رئیس جمهور کوبا و هوگو چاوز رئیس جمهور ونزوئلا برای شرکت در مراسم تحلیف و جشن های بعد از آن در برازیلیا حضور یافتند.

رئیس جمهور منتخب برزیل که از خانواده ای فقیر برخاسته توانسته است خود را تا مقام رهبری کارگران بالا بکشد.
وی پس از سه مبارزه انتخاباتی ناموفق برای احراز پست ریاست جمهوری، سرانجام توانست در ماه اکتبر به این مقام برگزیده شود.
رئیس جمهور منتخب قول داده است تعهدات مالی برزیل را محترم بشمارد، تورم را درسطح پائین نگاهدارد و قدرت مالی برزیل راحفظ کند.
آقای دا سیلوا که به لولا مشهور است قول داده است ضمن ایجاد شغل، گرسنگی رادر کشورش ریشه کن کند.

پیام پیشوای کاتولیک های جهان در سال نو
پاپ جان پال، در نخستین موعظه خود در سال نو، خواستار پایانِ برادرکشی و خشونت های بی معنی در خاورمیانه شد.

پاپ که در مراسم روز صلح کلیسای کاتولیک روم سخن میگفت، به نیایشگرانی که در تالار سَن پیتر در واتیکان گرد آمده بودند اظهار داشت که برقراری صلح در این منطقه بی ثبات امکان پذیر است.

پیشوای ۸۲ ساله کاتولیک های جهان از مناقشه مداوم اسرائیل و فلسطینی ها و یا حمله احتمالی آمریکا به عراق نام نبرد، اما گفت مناقشات باید با مسالمت فیصله یابد.

حملات در اردوگاه های مهاجرتی استرالیا
بازداشتی های مقیم یک مرکز نگهداری مهاجرین در استرالیا در نزدیکی سیدنی بناهای این تأسیسات را به آتش کشیده اند.
این پنجمینِ حملات در اردوگاه های مهاجرتی استرالیا در روزهای اخیر است.

بگفته مقامات، برخی از بازداشتی ها در مرکز ویلاوود  ، تلاش کردند که با یک اتومبیل مسروقه از اردوگاه فرار کنند.
پلیس از فرار این افراد جلوگیری کرد و اکنون به بازجوئی از آنها پرداخته است.

رویدادهای اخیر بدنبال شورش ها و آتش سوزی های اخیر بوسیله پناهجویان در چندین بازداشتگاه صورت گرفته است.
جان هاوارد، نخست وزیر استرالیا میگوید سیاست دولت وی دایر بر بازداشت پناهجویان در دوره رسیدگی به درخواست پناهندگی آنها، تغییر نخواهد کرد.

تصمیم گیری در مورد پرونده کارمندقسمت بار که با اسلحه دستگیرشد
مقامات دادگستری فرانسه روند تصمیم گیری درمورد بازجوئی رسمی از یکی از کارکنان قسمت بار فرودگاه که هفته گذشته پلیس در پاریس در اتومبیل او اسلحه پیدا کرد،آغاز کرده اند.
قرار است امروز قاضی یک دادگاه ضد تروریسم پس از گفتگو با " عبدالرزاق به سه قیر " فرانسوی الجزایری تبار ِ۲۷ ساله دراین موردتصمیم بگیرد.
آقای " به سه قیر " روز شنبه گذشته در پارکینگ فرودگاه شارل دوگل دستگیر شد.

طبق سیستم قضائی فرانسه، بازجوئی رسمی تنها یک قدم باتشکیل پرونده برای متهم فاصله دارد.
دادستان ها همچنین سرگرم بررسی احتمال عنوان کردن اتهامات تروریستی علیه آقای “به سه قیر” هستند.
بنا به گزارش ها وی هیچگونه پیشینه جنائی نداشته و هیچگونه ارتباطی هم باسازمانهای تروریستی نداشته است .

افزودن نام های جدید به فهرست کسانی که ممکن است غیرقانونی واردآمریکا شده باشند
اداره آگاهی دولت فدرال آمریکا، اف بی آی فهرست اسامی مردان خارجی را که ممکنست بصورت غیر قانونی از کانادا وارد خاک ایالات متحده شده باشند گسترده تر کرد.

مقامات اف بی آی میگویند چندین مرد دیگر را شناسائی کرده اند که ممکنست در حوالی روز بیست و چهارم دسامبر با گذرنامه های جعلی وارد آمریکا شده باشند.
هفته پیش، اف بی آی اسامی و تصاویر پنج مرد را درارتباط با تحقیقات تروریستی ، بر روی جایگاه خود در اینترنت قرار داد اما هشدار داد که این اسامی و تصاویرممکنست ساختگی باشد.

یک جواهر فروش پاکستانی بنام محمد اصغر که حدود دوماه پیش از یک گذرنامه تقلبی استفاده کرده بود میگوید یکی از عکسهای موجود در سایت ِ اف بی آی، دقیقاً به او شباهت دارد اما وی هرگز در آمریکا نبوده است

عمر حسن البشیر، رییس جمهوری سودان : مایل است با شورشیان جنوب کشور به منظور پایان بخشیدن به جنگ داخلی به صلح جامعه دست یابد
 :    
عمر حسن البشیر، رییس جمهوری سودان می گوید مایل است با شورشیان جنوب کشور به منظور پایان بخشیدن به حدود بیست سال جنگ داخلی به صلح جامعه دست یابد.
حسن البشیر می گوید، صلحی که او در نظر دارد متضمن تقسیم قدرت و ثروت میان مسلمانان شمال سودان و اکثریت مسیحیان و روح پرستان جنوب خواهد بود.
ارتش شورشی خلق جنوب سودان از سال ۱۹۸۳ به منظور کسب خود مختاری در جنوب، با حکومتهای مختلف سودان جنگیده است.
در اواخر ماه جاری قرار است دو طرف، مذاکرات صلح را در کشور کنیا از سر گیرند.
تخمین زده می شود در اثر جنگ داخلی سودان و گرسنگی حاصله، حدود دو میلیون سودانی جان سپرده باشند.

نخست وزیر بریتانیا با حسنی مبارک رئیس جمهوری مصر ملاقات کرد
تونی بلر نخست وزیر بریتانیا با حسنی مبارک رئیس جمهوری مصر ملاقات کرد تا راههای احتمالی برای حل و فصل مناقشه اسرائیل و فلسطینیان و بحران عراق را مورد بحث قرار دهد .

بگفته سخنگوی آقای بلر رهبر بریتانیا که برای سپری کردن دوران تعطیلات خود به مصر رفته است، دیروز در شهرک ساحلی شرم الشیخ با آقای مبارک به گفتگو نشست.
مذاکرات غیر رسمی رهبران بریتانیا و مصر پس از آن صورت گرفت که آقای بلر در پیام خود بمناسبت فرارسیدن سال نو، به شهروندان بریتانیا در باره خطر تروریزم بین المللی در سال جدید هشدار داد و تأکید کرد که بریتانیا آماده است در صورت خود داری عراق از تحویل دادن سلاحهای ممنوعه اش به زور متوسل شود .

ادامه تحقیق روی پرونده مظنون به تروریسم در فرانسه
پلیس فرانسه میگوید در یکی از صندوقهای امانات فرودگاه ودر داخل اتومبیل یکی از باربران که مظنون به دست داشتن در یک توطئه تروریستی است، آثاری از مواد منفجره پیدا کرده است.

بگفته کارآگاهان فرانسوی، سگهای بمب یاب در روی صندلی عقب اتومبیل عبدالرزاق بِالصّغیر و در داخل صندوق امانات شخصی وی در فرودگاهی در حومه پاری، آثاری از مواد منفجره یافته اند.
بِالصّغیر، روز شنبه بوسیله پلیس دستگیر شد چراکه یک شاهد گزارش داده بود که او را در حال حمل اسلحه در پارکینگ فردوگاه دیده است.
مقامات فرانسوی در داخل اتومبیل وی یک هفت تیر، یک مسلسل، مواد منفجره پلاستیکی و چاشنی های انفجاری پیدا کردند .

یکی از دادگاههای فرانسه دیروز ، بِالصّغیر را رسماً تحت تحقیق معرفی کرد و باین ترتیب زمینه را برای اقامه اتهامات رسمی علیه وی هموار ساخت .

نیروی دریائی اسرائیل و آمریکا و ترکیه مانور های مشترک نظامی برگذار کردند
ناو های نیروی دریائی اسرائیل، آمریکا و ترکیه در آبهای شرقی دریای مدیترانه مانور های مشترک نظامی برگذار کرده اند.
سرهنگ رانی بن یهودا، فرمانده نیروی کوماندوی دریائی اسرائیل می گوید، هدف از تمرینهای نظامی، افزایش درجه مهارتهای جستجو و نجات در مواقع اورژانس و فوق العاده در دریا می باشد.
فرمانده اسرائیلی می گوید، مانور های روز چهارشنبه در نزدیکی سواحل اسرائیل، به معنای ضدیت با هیچیک از کشور های منطقه نیست و به تمرینهای جنگی نیز ارتباطی ندارد.
مانورهای چهارشنبه، پنجمین تمرین های مشترک سالانه دریائی میان سه کشور می باشد.

کره شمالی و جنوبی بر صلح در سال ۲۰۰۳ تأکید کردند
رهبران کره شمالی و جنوبی مسأله استقرار صلح را در سال ۲۰۰۳ مورد تأکید قرار داده اند.
رو مو هیان، رئیس جمهوری آینده کره جنوبی، در سخنان خود بمناسبت سال نو روز چهارشنبه گفت، مسئله تسلیحات اتمی کره شمالی تنها از طریق مذاکراه و مصالحه قابل حل خواهد بود.
کره شمالی نیز در روز اول سال جدید، با انتقاد شدید از آمریکا خواهان صلح شد.
رسانه های دولتی کره شمالی نیز بر مسئله احتراز از جنگ تأکید گذاردند، و در همان حال از کره جنوبی نیز مؤکداً خواستند در مقابل آمریکا از خود مقاومت نشان دهد.
رسانه های کره شمالی، آمریکا را متهم ساختند که خود را برای یک جنگ اتمی با کره شمالی آماده می سازد.
کره شمالی آماده می شود تا یک نیروگاه اتمی را مجددا بکار اندازد.
کارشناسان آمریکائی معتقدند که این نیروگاه می تواند اسلحه اتمی تولید کند.

برقوتی اعلام کرد که قیام فلسطینیان علیه اسرائیل موفق خواهد شد
یک مقام بلندپایه فلسطینی که به اتهام قتل در اسرائیل محاکمه میشود، امروز پس از برخوردی که با پلیس پیدا کرد از جلسه دادگاه بیرون برده شد.
ماجرا زمانی آغاز شد که مروان برقوتی در جلسه دادگاهی که برای بررسی مسئله تعیین وجه الضمان تشکیل شده بود حضور یافت.

آقای برقوتی در پاسخگوئی به اهانتهای دادستان، اعلام کرد که قیام فلسطینیان علیه اسرائیل موفق خواهد شد و کوشید انگشتان خود را به نشانه پیروزی به هوا بلند کند.
پلیس اسرائیل بلافاصله مداخله کرد و دستان برقوتی را پائین کشید و او را به زمین افکند.
بگفته شاهدان عینی، مأموران پلیس سپس برقوتی را کشان کشان از تالار دادگاه خارج کردند.
مقامات اسرائیل میگویند مروان برقوتی که از رهبران جناح فتح است، یکی از محرکان عمده در قیام بیست و هفت ماهه فلسطینیان علیه اسرائیل بوده است

گرمتر شدن هوای جهان
پژوهشگران آمریکائی می گویند گرمتر شدن هوای جهان انواع موجودات، از گیاهان وحشی کوه های آلپ گرفته تا اخترماهی آبهای ایالت کالیفرنیا را مجبور به کوچ به نقاط کمتر طافت فرسا و تغییر وضعیت کرده است.
پژوهشهای جدید که در شماره امروزِ مجله علمی وزینِ  یا طبعیت منعکس شده حاکیست که الگو و ترکیب دائم التحول آب و هوای موجودات را مجبور کرده به قطبین کره زمین نزدیک تر بشوند و عادات آنها مانند تخم گذاری یا گل دادن درختان و کوچ پرندگان و دیگر جانوارن هفته ها زودتر از معمول آغاز شود.

این پژوهشها بوسیله گروه های علمی دانشگاه های تگزاس، وِزلیان و استانفورد انجام شده است و هشدار داده اند که نتیجه این تغییرات ممکن است مختل شدن نظم زیست بوم، محروم شدنِ برخی نواحی از وجود انواع رده های حیاتِ وحش، و اضمحلال نسل پاره ای دیگر از موجودات باشد و از تنوع طبعیت کاسته شود.

یک مرد فلسطینی که در یک کیسه بزرگ بمب حمل می کرد به قتل رسید
ارتش اسرائیل می گوید، یک مرد فلسطینی را که در یک کیسه بزرگ بمبی را در نزدیکی یک شهرک یهودی نشین در کرانه غربی رود اردن، حمل می کرد به قتل رسانده است.
ارتش اسرائیل می گوید، پس از آنکه سربازان بروی مرد فلسطینی آتش گشودند، بمب نیز منفجر شد.
در نوار غزه نیز سربازان اسرائیلی ، سه مرد مسلح فلسطینی را که ظاهرا قصد داشتند مخفیانه بداخل یک شهرک یهودی نشین نفوذ کنند، کشتند.
اواخر روز چهارشنبه نیز سربازان اسرائیلی با حمایت تانکها وارد اردوگاه آوارگان موسوم به « بورج » در مرکز غزه گردیدند.
هنوز مشخص نیست که هدف سربازان اسرائیلی از یورش به این اردوگاه چه بوده است.
گزارش رسانه های اسرائیلی می گوید، یک مقام بلند پایه شبکه القاعده وارد بیروت شده است، و سرگرم جذب فلسطینیان برای انجام حملات تروریستی در اسرائیل گردیده است.

چین تاقبل از پایان امسال نخستین کیهان نوردچینی رابه فضا می فرستد
رسانه های خبری دولتی چین امروز به نقل از یوآن جی، مقام ارشد سازمان فضائی چین، گزارش کرده اند که سفینه فضائی چین به نام " شن ژو ِ۵ " نخستین کیهان نورد چینی را تا پیش از پایان سال میلادی جاری به مدار کره زمین خواهد برد.
این خبر پس از آن اعلام شد که پرتاب سفینه فضائی " »شن ژو ِ۴ " که در پی سه سفینه مشابه قبلی بطور آزمایشی ولی بدون سرنشین به فضا فرستاده شده بود با موفقیت انجام شد.
سفینه فضائی " شن ژو ِ۴ " مجهز به همه دستگاه های لازم جهت مأموریت های سرنشین دار هر ۹۰ دقیقه یک بار دور کره زمین می چرخد و وسائل حافظ و مُمِدّ جان و دیگر تجهیزات لازم برای سفرهای فضائی را آزمایش می کند.
تلویزیونهای چین تصاویر این سفینه را که دوشنبه از سکوئی واقع در صحرای گوبی به فضا روانه شد نمایش دادند.

جیانگ زِمین، رئیس جمهوری چین، این آخرین پرتاب موشک فضائی چین را یک پیروز بزرگ خواند و از همه مسئولان برنامه فضائی چین خواست کوششهای خود را دو چندان کنند و با یک روحیه پیشتازانه به توسعه و بهره برداری مسالمت آمیز از فضای جو خارج خدمت کنند.

سخنان رهبر چین نمایانگر اهمیتی است که پکن برای برنامه فضائی سرّی خود قائل است.
پرتاب های فضائی چین که از قبل اعلام نمی شود، نمادهای افتخار و عظمت ملی چین شناخته می شود.
چین نخستین سفینه فضائی خود را که سرنشین نداشت در سال ۱۹۹۹ به مدار زمین فرستاد و نام آن را " سفینه یزدانی " گذاشت.
حال اگر چین در زمینه اعزام سفینه سرنشین دار نیز موفق شود بعد از روسیه و آمریکا، سومین کشوری خواهد بود که رأساً و نه توسط سفاین دیگر کشورها، انسان به فضا فرستاده است.

تدابیر امنیتی تازه و شدید در بازداشتگاههای مهاجرین دراسترالیا
در پی خشونتهای چندروز اخیر در بازداشتگاههای اداره مهاجرت استرالیا، دولت این کشور تدابیر امنیتی تازه و شدیدی را بمورد اجرا درآورده است.
بگفته مقامات اداره مهاجرت استرالیا، تعداد کارمندان هفت بازداشتگاه افزایش یافته و افسران پلیس در برخی از بازداشتگاهها مشتقر شده اند .

دولت کانبرا اعلام کرده است که پانزده تن از افرادی که در بازداشتگاهی در نزدیکی سیدنی نگهداری میشدند امروز به زندانی که تحت مراقبتهای امنیتی شدید است انتقال یافتند.
این پانزده نفر به مشارکت در شورشی که دیروز در این بازداشتگاه روی داد متهم شده اند.
قرار است هفت تن دیگر از زندانیان بازداشتگاهی در صحرای جنوب استرالیا نیز در ارتباط با شورش روز سی ام دسامبر در دادگاه حضور یابند .

صنایع هوائی ایران به نقطه بحرانی رسیده است
احمد خرم، وزیر راه و ترابری ایران می گوید در صورتی که برنامه تحریم های آمریکا علیه ایران در مورد خرید هواپیما و قطعات یدکی از میان برداشته نشود، صنایع هوائی ایران با مسائل شدیدی روبرو خواهد شد.
آقای خرم روز سه شنبه اعلام کرد که صنایع هوائی ایران به نقطه بحرانی رسیده است و افزود، تعدادی از هواپیما های بوئینگ و ایرباس ایران بعلت مسائل فنی و نبود قطعات یدکی، از پرواز باز مانده اند.

در سالهای اخیر یک سلسله سوانح هوائی در ایران روی داده است که به قیمت جان صدها نفر تمام شده است.
آقای خرم می گوید در صورتی که سوانح هوائی در آینده روی دهد، نباید او را مسؤل دانست.
با این همه آقای خرم از بهبود روابط ایران و آمریکا که با مخا لفت محافظه کاران روبرو است، سخنی به میان نیاورد.

روابط ایران و آمریکا در سال ۱۹۷۹ متعاقب انقلاب اسلامی ایران قطع شد.
از آن سال به بعد ایران ناگزیر بوده است هواپیما های خود را با هواپیما های مستعمل و به اصطلاح « دست دوم» تعویض کند و قطعات مورد نیاز را از شوروی سابق تأمین کند

بازرسیهای وسیعتر در اطراف بغداد
بازرسان تسلیحاتی سازمان ملل متحد، سال  میلادی را درعراق، با انجام بازرسیهای وسیعتری در اطراف بغداد، آغاز کردند.
روز چهارشنبه گروههای بازرسان، حداقل از سه محل، از جمله یک مجتمع بزرگ اسلحه سازی بازدید کردند.
منابع سازمان ملل متحد می گویند، کارشناسان برای انجام وظایف خود از هلیکوپتر استفاده خواهند کرد ودر شمال عراق دفتر کار خود را نیز دائر خواهند کرد.
روزسه شنبه رسانه های عراق گزارش دادند دولت عراق از هانس بلیکس، رئیس هیئت بازرسان تسلیحاتی دعوت بعمل آورده است تا در اواخر ماه جاری از عراق دیدن کند.
اما هنوز روشن نیست که آیا آقای بلیکس دعوت را خواهد پذیرفت یاخیر.
در همین حال روزنامه ای که عدی، پسر صدام مدریت آن را به عهده دارد، از اعراب خواسته است از کره شمالی تبعیت کنند و خواسته های آمریکا را رد کنند.

آمریکا کمک های غذایی خود به کره شمالی را ادامه می دهد
کره جنوبی پیشنهادهای تازه کره شمالی را مبنی بر این که دو کره درباره بحران هسته ای موجود در شبه جزیره کره مشترکاً به مخالفت با ایالات متحده برخیزند رد کرد.

جونگ سِه هیون، وزیر تجدید وحدت در دولت سئول امروز به خبرنگاران گفت که بحران کنونی تنها از طریق گفت و شنود میتواند بصورتی مسالمت آمیز حل و فصل شود.
آقای جونگ گفت : دولت متبوعش، در مذاکراتی که قرار است در اواخر ماه جاری در سطح وزیران بین دوکره انجام شود مصراً از پیونگ یانگ خواهد خواست که از برنامه هسته ای خود دست بردارد و آن را رها کند.

دولت کره شمالی در پیامی بمناسبت فرارسیدن سال نو، حمایت کره جنوبی را از مقابله پیونگ یانگ با ایالات متحده خواستار شده بود .

خبرگزاری رویترز به نقل از یک مقام بلندپایه دولت بوش گزارش داد که کمکهای غذائی نوعدوستانه ایالات متحده به کره شمالی، برغم رویاروئی دیپلماتیک کنونی برسر جاه طلبیهای هسته ای پیونگ یانگ ادامه خواهد یافت.

رویترز به نقل از این مقام نامشخص آمریکائی نوشت که کمکهای ایالات متحده به برنامه جهانی غذا درکره که از مؤسسات وابسته به سازمان ملل متحد است، در همان سطح گذشته حفظ خواهد شد.
مقام آمریکائی گفته است که میزان دقیق این کمکها تا ماه فوریه یعنی زمانیکه پرزیدنت بوش بودجه سال ۲۰۰۴ را به کنگره تقدیم کند مشخص نخواهد شد.
کره شمالی برای بقای خود به کمکهای غذائی بین المللی محتاج است .

اف. بی. آی. در نظر دارد اسامی جدیدی به فهرست افراد تحت تعقیب بیفزاید
اداره آگاهی فدرال آمریکا اف.
بی.
آی.
می گوید در نظر دارد اسامی جدیدی را به فهرست افراد تحت تعقیب که ممکن است هفته گذشته بطور غیر قانونی وارد آمریکا شده باشند بیفزاید.

سخنگوی اف.
بی.
آی.
به صدای آمریکا گفت، ممکن است امروز در جایگاه اینترنتی مخصوص خود تصاور و اسامی جدیدی را به فهرست افراد تحت تعقیب اضافه کند.

اف.
بی.
آی.
در حال حاضر بشدت در جستجوی حداقل ۵ عرب است که بعقیده اف.
بی.
آی.
در حدود ۲۴ ماه دسامبر گذشته با گذرنامه های جعلی وارد آمریکا شده اند.
اف.
بی.
آی.
می گوید، هیچگونه شواهد قاطعی حاکی از ارتباط این عده با تروریسم وجود ندارد.
با اینهمه اف.
بی.
آی.
می گوید، اسامی این عده در تحقیقات مختلف، مگرراً مطرح گردیده است.

طارق عزیز : آمریکا نقشه ای امپریالیستی برای حمله به عراق دارد
طارق عزیز معاون نخست وزیر عراق ایالات متحده را متهم کرد که درنظر دارد برغم نتایج تحقیقات بازرسان تسلیحاتی سازمان ملل متحد، بهرحال به عراق حمله کند.
آقای عزیز میگوید واشینگتن، بگفته وی نقشه ای امپریالیستی برای تجاوز به عراق دارد و میخواهد که با اشغال اینکشور از منابع عراق برای تأمین نیازهای ایالات متحده استفاده کند.

با آنکه آمریکا چندین ماهست سربازان و تجهیزات خود را به منطقه خلیج فارس فرستاده، اما پرزیدنت بوش روز سه شنبه گفت که هنوز هم امیدوار است بن بست کنونی برسر سلاحهای کشتار جمعی عراق بصورتی مسالمت آمیز حل و فصل شود .
دراین میان، بازرسان تسلیحاتی سازمان ملل متحد در عراق امروز دست کم پنج محل از جمله یک انبار نیروی هوائی را مورد بازررسی قرار دادند .

مردم سراسر جهان در میان اقدامات شدید امنیتی سال نو مسیحی را جشن گرفتند
مردم سراسر جهان در میان اقدامات شدید امنیتی، نخستین روز سال نو مسیحی را با برگذاری رژه، جشنواره و مسابقات ورزشی جشن گرفتند.
در آمریکا نیز هم زمان با برگذاری جشنواره گل سرخ در شهرک « پاسادنا » در نزدیکی شهر« لس آنجلس » مردمی که برای تماشای جشنواره در خیابان ها اجتماع کرده بودند، برای پرواز هواپیماهای به اصطلاح نامرعی در آسمان های شهر، به کف زدن پرداختند.
در شهر نیویورک نیز، طبق سنت همه ساله حدود یک میلیون نفر در میدان معروف « تایمز» گرد آمدند و یکصدا حلول سال جدید را به یک دیگر و به جهان تبریک گفتند.
در واتیکان نیز پاپ جان پل دوم، رهبر کاتولیک های جهان ضمن دعا برای صلح گفت که منازعات را باید از راههای صلح آمیز حل و فصل کرد.

هواپیماهای « ائتلاف » در حمله به رادار های عراق از سلاح دقیق استفاده کردند
ارتش آمریکا می گوید، هواپیماهای « ائتلاف » در ناحیه پرواز ممنوع در جنوب عراق به جایگاه های رادار حمله کردند.
فرماندهی مرکز آمریکا می گوید، هواپیماهای « ائتلاف » روز چهارشنبه برای انجام حمله از سلاح های هدایت شونده دقیق در نزدیکی « القرند » واقع در ۲۱۰ کیلومتری جنوب شرقی بغداد، استفاده کردند.
اما سخنگوی ارتش عراق می گوید هواپیماهای ائتلاف به هدف های غیر نظامی حمله کردند و یک عراقی را کوشتند و ۲ نفر را نیز زخمی کردند.
در ظرف هفته گذشته ۴ حمله مشابه دیگر از سوی جت های آمریکائی و بریتانیائی علیه عراق صورت گرفته است.

سیاستمداران پاکستانی: آمریکا مرز پاکستان و افغانستان را بمباران کرده است
 :   (  - . )
سیاستمداران پاکستانی در صفحات شمال غربی کشور با اعتراض می گویند، آمریکا مرز پاکستان و افغانستان را بمباران کرده است اما ، ارتش آمریکا می گوید، تنها یک بمب، آنهم در داخل خاک افغانستان، روز یکشنبه در پاسخ به آتش یک مرزبان پاکستانی و مجروح شدن یک سرباز آمریکایی، فرو ریخته است.
با این حال، ساکنان پاکستانی منطقه می گویند، بمبهای آمریکایی بر روی ِک مدرسه متروک مذهبی در خاک پاکستان فرو ریخت.
در این بمبارانها، تلفات و جراحاتی وجود نداشته است.
صفحات شمال غربی پاکستان تحت سلطه احزاب مذهبی است.
مجلس محلی نیز روز چهار شنبه ضمن تصویب قطعنامه ای، حمله را بعنوان ضربه ای به حاکمیت و استقلال پاکستان محکوم ساخت.

مقامات آمریکا میگویند برای کمک به سربازان پاکستانی که در منطقه مرزی افغانستان در تعقیب اعضای القاعده و طالبان هستند، بیش از سیصد وسیله نقلیه را به آنان اهدا کرده اند.
نانسی پاول سفیر ایالات متحده در پاکستان میگوید وجود این تجهیزات برای بهبود شرایط ایمنی شهروندان پاکستان و آمریکا که در منطقه مرزی زندگی میکنند ضروری است .

دراینحال، بگفته مقامات آمریکائی یک مرزبان پاکستانی که گفته میشود روز یکشنبه، یک سرباز آمریکائی را بضرب گلوله مجروح کرد بوسیله نیروهای پاکستان بازداشت شده است .

ارتش ایالات متحده میگوید درپی این تیراندازی، بمبی بر خاک افغانستان فرو افکنده اما سیاستمداران مسلمان پاکستانی میگویند این بمب بر یکی از ایالات مرزی پاکستان که تحت سلطه احزاب مذهبی افراطی است فروافکنده شد .

استفاده خلبان آمریکایی از قرص آمفتامین
وکیل مدافع سرگرد ویلیام اومْباک، خلبان آمریکائی که یکی از مأموریتهایش در افغانستان به کشته شدن تصادفی چهار سرباز کانادائی انجامید میگوید موکلش مجبور به خوردن قرصهای آمفتامین شده بود.
اسوشییتدپرس امروز به نقل از این وکیل گزارش داد که نیروی هوائی ایالات متحده به خلبانانی که از خوردن این قرصها خودداری کنند اجازه پرواز نمیدهد و قرصهای آمفتامین ممکنست قدرت تصمیم گیری افراد را مختل سازد .

نیروی هوائی آمریکا میگوید خلبانان جنگی از این قرصهای انرژی بخش بعنوان وسیله ای برای رفع خستگی استفاده میکنند و این کار کاملاً داوطلبانه صورت میگیرد.

سرگرد ویلیام اومْباک در ماه آوریل رهبری مأموریتی را در افغانستان برعهده داشت که در جریان آن یک خلبان دیگر، بمبی فرو افکند که به کشته شدن چهار سرباز کانادائی انجامید.
این دو خلبان ممکنست در دادگاه نظامی محاکمه شوند .

دستگیری یک وزیر پیشین افغان
بگزارش خبرگزاری اسلامی افغانستان، نیروهای ایالات متحده دیروز یک وزیر پیشین افغان را دستگیر کردند.
این فرد که محمد نعیم کوچی نام دارد رهبر یکی از قبایل متنفذ پشتون در ایالت خاوری پکتیا است.

خبرگزاری اسلامی افغانستان در گزارش خود میگوید محمد نعیم کوچی دیروز هنگامی که راهی دیدار با اعضای قبیله خود بود در شاهراهی در جنوب کابل بوسیله سربازان آمریکائی دستگیر شد و هنوز علت دستگیری وی روشن نیست .

به گزارش اسوشییتدپرس، آقای کوچی در دوران حکومت مخلوع طالبان یکی از فرماندهان نیروهای افغان بود .

دا سیلوا به عنوان نخستین رئیس جمهوری منتخب چپگرای برزیل ادای سوگند کرد
لوئیز ایناسیو – لو لا – دا سیلوا، روز چهار شنبه، به عنوان نخستین رئیس جمهوری منتخب چپگرای برزیل ادای سوگند کرد.
آقای دا سیلوا عهد کرده با گرسنگی و فقر مبارزه کند، در ایجاد اشتغال بکوشد.
و کشور های آمریکای جنوبی را برای مصالح منطقه با یکدیگر متحد سازد.
آقای دا سیلوا در سخنان خود خطاب به کنگره برزیل، از روزگار کودکی، فقر خانوادگی و تلاش های خویش سخن گفت.
دا سیلوا که می کوشید از ریزش قطرات اشک خود جلوگیری کند، گفت نهایت سعی خود را بعمل خواهد آورد تا از مشکلات تنگدستی و محنت فقر ۵۰ میلیون برزیلی بکاهد.
با اینهمه آقای دا سیلوا اعتراف کرد که یک شبه نمی توان به مقصود دست یافت.
آقای داسیلوا سیاست ها و خط مشی فرناندو آنریکه کاردوسو رئیس جمهوری سابق برزیل را مسئول نابسامانی ها و ۲۶۰ میلیارد دلار بدهکاری برزیل اعلام کرد.
درمراسم تحلیف آقای دا سیلوا، فیدل کاسترو رئیس جمهوری کوبا و هیوگو چاوز رئیس جمهوری ونزوئلا نیز شرکت داشتند.

آمریکا اسرائیل رادر مورد فروش تکنولوژی پیشرفته به چین تحت فشار قرار داده است
دولت بوش می گوید اسرائیل را تحت فشار قرار داده است تا از فروش تکنولوژی پیشرفته به چین خوداری کند.
مقامات دولت بوش می گویند، بیم از آن دارند که انتقال تکنولوژی پیشرفته به چین تعادل قوا میان چین وتایوان را برهم زند.
ریچارد بوچر سخنگوی وزارت امورخارجه آمریکا می گوید، مذاکرات در این زمینه با اسرائیل در جریان است.
آقای بوچر می گوید، مذاکرات بااسرائیل مربوط به حفظ منافع استراتژیک و نه مصالح مادی آمریکا است.
آقای بوچر گزارش روزنامه اسرائیلی «هآرتز» را مبنی براینکه آریل شارون نخست وزیر اسرائیل هر گونه فروش تکنولوژی دفاعی را به چین متوقف ساخته است تائید نکرد.

دستگیری یک ناراضی به اتهام خرابکاری و تلاش در راه واژگون سازی حکومت در چین
چین یکی از ناراضیان این کشور را به اتهام خرابکاری و تلاش در راه واژگون سازی حکومت دستگیر کرد.
ژائو چانگ کینگ، ناراضی چینی در تهیه و تنظیم عرضحالی دست داشت که در آن از رهبران حزب کمونیست چین خواسته شده بود وضع حقوق بشر را بهبود بخشند.
بگفته فعالان راه حقوق انسانی، آقای ژائو که دو ماه پیش بهمراه حدود دویست تن دیگر از فعالان دمکراسی طلب با انتشار نامه ای سرگشاده، اصلاحات سیاسی در چین را خواستار شده بود، به تحریک و خرابکاری با هدف واژگون سازی قدرت حکومتی متهم شده است.
گروه « حقوق بشر در چین » که مقرش در نیویورک است میگوید آقای ژائو از ماه نوامبر در پی امضای نامه سرگشاده بازداشت شده و ممکن است به پانزده سال زندان محکوم شود.
نامه سرگشاده ای که ژائو از امضاکندگان آن بود در آستانه برپائی اجلاس مهم کنگره حزب کمونیست چین انتشار یافت.

اسرائیل خانه یکی از رهبران محلی گروه جهاد اسلامی در شهر هبرون را منفجر کرد
 :        
نیروهای اسرائیل منزل مسکونی یکی رهبران افراطیون مسلمان را در کرانه باختری رود اردن منهدم ساختند.
بگفته مقامات اسرائیل مهندسان ارتش این کشور خانه یکی از رهبران محلی گروه افراطی جهاد اسلامی در شهر هبرون را منفجر کردند.
دراینحال درجریان زدوخوردهائی که دیشب در یکی از بازداشتگاههای کرانه باختری روی داد، پاسداران اسرائیلی برای درهم شکستن تظاهرات زندانیان فلسطینی به شلیک گاز اشک آور و پرتاب نارنجکهای بیحس کننده پرداختند .
زندانیان این بازداشتگاه که در نزدیکی رام الله قرار دارد از بدرفتاری زندانبانان شکایت دارند.

آثار جدید مواد منفجره در جعبه مخصوص در فرودگاه متعلق به عبدلرزاق باصغیر کشف شد
پلیس فرانسه می گوید، آثار جدید مواد منفجره را در جعبه مخصوص فرودگاه، که در اجاره مظنون عبدلرزاق باصغیر، بوده است یافته است.
باصغیر در فرودگاه شارل دوگل، مأمور تحویل اثاثیه مسافران هواپیما بود که روزشنبه گذشته به ظن داشتن اسلحه دستگیر شد.
در اتومبیل آقای باصغیر که تبار الجزایری دارد، پس از دستگیری، یک هفت تیر، یک سلاح خودکار و مواد منفجره و چاشنی بمب کشف شد.
روز چهارشنبه گذشته یکی از دادگاههای فرانسه آقای باصغیر را به اصطلاح « تحت تحقیق » قرار داد که مقدمه اعلام جرم علیه مظنونان است.

ایران گفتگوی تلفنی کمال خرازی و یوشکا فیشردر مورد یک طرح کودتا آمریکا در عراق را تکذیب کرد
ایران یک گزارش مطبوعاتی را که در آن گفته شده بود کمال خرازی وزیر امور خارجه این کشور و همتای آلمانیش یوشکا فیشر، یک طرح آمریکا را برای دست زدن به کودتا در عراق مورد بحث قرار داده اند تکذیب کرد.
روزنامه انتخاب در شماره دیروز خود نوشت که یوشکا فیشر وزیر امور خارجه آلمان در گفتگوئی تلفنی با همتای ایرانی خود، آقای خرازی را از طرح ایالات متحده برای دست زدن به کودتا در عراق آگاه کرده است.

خبرگزاری رسمی ایران در گزارش امروز خود میگوید وزیران امور خارجه ایران و آلمان در مکالمه خود مسئله عراق را مورد بحث قرار دادند اما موضوع براندازی صدام حسین رهبر عراق در این گفتگو مطرح نشد.
آلمان نیز، بحث درباره چنین طرحی را تکذیب کرده است.
ایالات متحده تهدید کرده که اگر بغداد از مفاد قطعنامه های سازمان ملل متحد در زمینه افشا و انهدام سلاحهای کشتار جمعی خود تبعیت نکند، ممکنست با عملیات نظامی روبرو شود.
مقامات آمریکائی همچنین علناً گفته اند که از تغییر رژیم عراق حمایت می کنند.

کره شمالی از هرگونه میانجیگری به منظور از سرگیری گفتگو با ایالات متحده استقبال خواهد کرد
کره شمالی میگوید از هرگونه میانجیگری خارجی بمنظور تشویق و ترغیب ایالات متحده به از سرگیری گفتگو با پیونگ یانگ استقبال خواهد کرد اما هیچگونه پیش شرطی را برای این گفت و شنود نخواهد پذیرفت.
چو جین سوُ، سفیر کره شمالی در چین امروز در پکن به خبرنگاران گفت دولت متبوعش بیانات اخیر پرزیدنت بوش را در این زمینه که آمریکا خواهان صلح است باور نمیکند.
آقای چو گفت اگر ایالات متحده براستی خواهان حل و فصل مسئله برنامه هسته ای کره شمالی است باید به این کشور تضمینهای امنیتی بدهد.
پیونگ یانگ، بارها از واشینگتن خواسته است که یک پیمان عدم تجاوز امضاء کند، اما یک مقام رسمی دولت بوش امروز گفت این مسئله بدان بستگی دارد که آیا کره شمالی از جاه طلبیهای هسته ای خود دست خواهد کشید یا نه؟

عبدالله گُل نخست وزیر ترکیه از سه کشور عربی دیدن خواهد کرد
 :     
عبدالله گُل نخست وزیر ترکیه فردا وپس فردا از سه کشور عربی دیدن خواهد کرد تا بن بست کنونی بین عراق و ایالات متحده را مورد بحث قرار دهد.
بگفته دفتر نخست وزیرترکیه، آقای گل در نظر دارد در سفر خود به دمشق، قاهره و عمان، با بشار الاسد رئیس جمهوری سوریه، حسنی مبارک رئیس جمهوری مصر و ملک عبدالله پادشاه اردن به گفتگو بنشیند.
وی با عمروْ موسی دبیر کل اتحادیه عرب نیز ملاقات خواهد کرد.
مقامات ترکیه، پیشتر گفته بودند که نخست وزیر این کشور به عربستان سعودی و ایران نیز خواهد رفت اما نام این دو کشور در برنامه سفر آقای گل که امروز علناً انتشار یافت بچشم نمیخورد .

ترکیه میگوید خواهان آن است که برای بن بست کنونی بین ایالات متحده و عراق، راه حلی دیپلماتیک یافت شود و از آن بیم دارد که درگرفتن جنگ در منطقه، اقتصاد ترکیه را بیش از پیش تضعیف کند و باعث گسترش ناآرامی در میان اقلیت کرد این کشور شود.
گفته میشود که ایالات متحده از ترکیه خواسته است که اگر پرزیدنت بوش تصمیم به دست زدن به اقدامی نظامی علیه عراق بگیرد، به آمریکا اجازه دهد هزاران تن از سربازان خود را در خاک ترکیه مستقر سازد.

وزیر امورخارجه فرانسه برای پایان دادن به شورش وارد ساحل عاج شد
دومینیک دو ویلپَن وزیر امور خارجه فرانسه امروز برای دیداری دوروزه و تلاش در راه پایان دادن به به بیش از سه ماه بی ثباتی و جنگ داخلی در ساحل عاج وارد این کشور شد .

آقای دو ویلپَن امروز با لوران گباگبو رئیس جمهوری ساحل عاج به گفتگو نشست و قرار است با نمایندگان گروه اصلی شورشیان ساحل عاج که نیمه شمالی کشور را درکنترل دارد نیز ملاقات کند.
دراینحال نخستین گروهِ بیست و هشت نفره از نیروهای پاسدار صلح آفریقای غربی وارد ابیجان شد.
پیش بینی میشود که تعداد اعضای این نیرو، نهایتاً به یکهزار و پانصد نفر برسد.
تحولات تازه، یک روز پس از زمانی روی میدهد که گروه اصلی شورشیان ساحل عاج تهدید کرد در پاسخگوئی به حمله اخیر ارتش که به کشته شدن غیرنظامیان انجامیده است آتش بس متزلزل کنونی را که دو ماه و نیم از عمرش میگذرد پایان دهد.
شورشیان خواستار استعفای لوران گباگبو رئیس جمهوری ساحل عاج هستند.

منامه مقر ناوگان پنجم نیروی دریائی آمریکا شاهد تظاهرات ضد آمریکائی بود
منامه پایتخت بحرین که مقر ناوگان پنجم نیروی دریائی آمریکا است، امروز شاهد تظاهراتی ضد آمریکائی بود.
تظاهرات امروز که حدود ۴۰۰ نفر درآن شرکت داشتند در پی اقامه نماز جمعه در مسجد اعظم منامه آغاز شد.
بگفته شاهدان عینی، تظاهرکنندگان با سردادن شعارهای ضد اسرائیلی و آمریکائی از دولت بحرین خواستند که نیروهای آمریکائی را از این کشور اخراج کند.
برخی از تظاهرکنندگان پرچمهای عراق و پلاکاردهائی را در مخالفت با حمله احتمالی ایالات متحده به عراق حمل میکردند.
منامه پایتخت بحرین، درماه آوریل گذشته شاهد تظاهرات ضد آمریکائی بسیار گسترده تری بود که در جریان آن تظاهرکنندگان به پرتاب سنگ و کوکتل مولوتف بسوی سفارت آمریکا پرداختند.

وزیر امر خارجه فرانسه برای پایان دادن به شورش به ساحل عاج رفت
 :      (  - . )
دولت فرانسه می گوید، وزیرامور خارجه خود را بمنظور کمک به پایان بخشیدن به بیش از سه ماه شورش درکشور آفریقایی ساحل عاج ، به آن کشور اعزام خواهد کرد.
سخنگوی دولت فرانسه روز پنجشنبه اعلام کرد دومینیک دو ویل پن (  ) برای انجام دو روز گفتگو با لورن گباگبو رئیس جمهوری سال عاج و سایر رهبران سیاسی و شورشیان، امروز وارد آن کشور خواهد شد.
وزیر امور خارجه فرانسه سعی خواهد کرد دولت ساحل عاج و شورشیان را باردیگر به انجام گفتگو فراخواند.
اعزام نماینده فرانسه به ساحل عاج ، متعاقب محکوم ساختن حمله هلیکوپتر های ساحل عاج به یکی از روستاهای شورشیان صورت می گیرد.
در این حمله بداخل منطقه آتش بس که تحت نظارت صلح بانان فرانسوی قرار داشت،  نفر کشته شدند.
شورشیان می گویند، رزمندگان شورشی اکنون اجازه دارندعلیه دولت به تلافی دست زنند.

پرزیدنت بوش، رئیس جمهوری کره شمالی را مورد سرزنش قرار داد
پرزیدنت بوش رئیس جمهوری آمریکا، کیم جونگ ایل رئیس جمهوری کره شمالی را مورد سرزنش قرار داده است و اعلام کرده است که آمریکا نمی تواند برای کسی که مردم خود را دچار فقر و گرسنگی میسازد، علاقه و احترام قائل باشد.

آقای بوش روز پنجشنبه گفت که آقای کیم متأسفانه هیچ گونه تلاشی برای تأمین مایحتاج مردم خود و تحکیم مبانی اقتصادی کشور خویش بعمل نیاورده است.
پرزیدنت بوش گفت آمریکا و شرکاء آمریکا یعنی کره جنوبی، ژاپن، چین و روسیه همگی خود را نسبت به کره ای که عاری از سلاحهای اتمی باشد، متعهد میدانند.

اوائل روز پنجشنبه، کره جنوبی از دعوت کره شمالی برای الحاق بیکدیگر در مقام مخالفت با آمریکا امتناع ورزید.
وزیر اتحاد  کره در کره جنوبی نیز گفت تنها گفت و شنود است که میتواند بحران موجود را از میان ببرد.
وزیر اتحاد کره جنوبی گفت کره شمالی باید از گفتار و پیشنهادات تجاوزآمیز خودداری ورزد.

آمریکا بیش از سیصد دستگاه خودرو به دولت پاکستان اهداکرد
مقامات آمریکائی می گویند، بیش از سیصد دستگاه خودرو بمنظور پاسداری از مرز مشترک پاکستان، افغانستان برای تعقیب و یافتن افراد القاعده و طالبان، به دولت پاکستان اهداکرده اند.
خانم ننسی پاول سفیر آمریکا در پاکستان می گوید، وجود این قبیل تجهزات از نظر بهبود وضع ایمنی پاکستانیها و آمریکائیانی که در ناحیه مرزی زندگی میکنند، ضروری است.
در همین احوال مقامات آمریکائی می گویند، یک مرزبان پاکستانی که ظاهراً روز یکشنبه گذشنه یک سرباز آمریکائی را بضرب گلوله مجروح ساخت، اکنون در بازداشت مقامات پاکستانی قرار دارد.
آمریکا می گوید، پس از تیراندازی، یک بمب در ناحیه مرزی در خاک افغانستان فروریخت، اما سیاستمداران اسلامی در پاکستان می گویند، بمب در ایالت مرزی پاکستان که محل زندگی و فعلیت احزاب مبارز اسلامی است، فروریخت.

پرزیدنت بوش هنوز هم امیدوار است آمریکا بتواند از جنگ با عراق اجتناب ورزد
پرزیدنت بوش میگوید روز تسویه حساب با عراق فرا میرسد اما او هنوز هم امیدوار است که ایالات متحده بتواند از جنگ با عراق اجتناب ورزد.
رئیس جمهوری ایالات متحده گفت هدف آمریکا فتح عراق و کشور گشایی نیست، بلکه پیکاری است که بمنظور آزاد کردن مردم عراق از حکومت صدام حسین صورت می گیرد.

اظهار نظر پرزیدنت بوش در حالی بعمل میآید که واشینگتن ، دیروز، سربازان و تجهیزات بیشتری را به منطقه خلیج فارس فرستاد.
دراینحال بازرسان تسلیحاتی سازمان ملل متحد در عراق در ادامه تلاشهای خود برای یافتن سلاحهای کشتار جمعی، امروز چهار محل را مورد بازرسی قرار دادند.

مقامات دولت اسلام آباد: پاکستان اجازه ورد سربازان آمریکائی را از مرز افغانستان نخواهد داد
 : - 
آمریکا می گوید این حق را برای ارتش خود محفوظ میدارد که نیروهای نظامی آمریکا که در تعقیب رزمندگان فراری از افغانستان هستند، وارد خاک پاکستان شوند.

سخنگوی نظامی آمریکا روز جمعه در افغانستان گفت، یک چنین رویه ای خط مشیی است که از دیرباز جزء سیاست آمریکا بوده و مورد قبول پاکستان نیز بوده است اما علناً اعلام نگردیده است.
با اینهمه گزارشهای اخیر به نقل از وزیران کابینه پاکستان حاکی است که یک چنین رویه همه جانبه ای که ورود سربازان آمریکائی را به پاکستان در تعقیب فراریان مجاز سازد، ظاهراً مورد قبول پاکستان نیست.

پاکستان در جنگ آمریکا با تروریسم، متحد پر اهمیتی است.
دولت پاکستان برای جلوگیری از فرار عوامل القاعده و طالبان از افغانستان، هزاران تن از سربازان خود را در نواحی مرزی غرب کشور مستقر کرده است.

در رویدادی دیگر، رهبران اسلامی پاکستان برای ابراز مخالفت خود با جنگ احتمالی آمریکا با عراق در سراسر کشور به تظاهرات گسترده ای دست زده اند.

دیدار دا سیلوا در نخستین روز ریاست جمهوری با هوگو چاوز
لوئیز ایناسیو لُولا دا سیلوا، رئیس جمهور جدید برزیل، بخشی از نخستین روز رئیس جمهوری خود را با هوگو چاوز، رئیس جمهوری ونزوئلا گذرانید.
رؤسای جمهوری دو کشور، یک ماه اعتصابات و تظاهرات موجود را که اقتصاد ونزوئلا را فلج کرده است، مورد بحث قرار دادند.
آقای دا سیلوا روز چهار شنبه در برازیلیا، پایتخت برزیل، مراسم تحلیف را بجای آورد و ده ها هزار تن از طرفداران او نیز برای تبریک در مراسم شرکت جستند.
آقای داسیلوا عهد کرده است، با فقر مبارزه کند و وضعیت زندگی ۵۰ میلیون برزیلی را که در مسکنت زندگی می کنند، بهبود بخشد.
کشور برزیل در حال حاضر در بحبحه تورم اقتصادی و بدهی های خارجی به مبلغ ۲۶۰ میلیارد دلار قرار دارد.
آقای داسیلوا نخستین ریس جمهوری چپگرای منتخب مردم برزیل است.

انتقاد چین از ایالات متحده در مورد فروش تکنولوژی نظامی به پکن
چین درخواست ایالات متحده از اسرائیل در زمینه دست کشیدن از فروش تکنولوژی نظامی به پکن را بباد انتقاد گرفت.
وزارت امور خارجه چین امروز اعلام کرد که همکاریها و معاملات نظامی چین و اسرائیل، هیچ ربطی به آمریکا یا هرکشور دیگری ندارد.
دیروز، سخنگوی وزارت امور خارجه ایالات متحده گفت آمریکا خواهان آن است که اسرائیل بمنظور اجتناب از برهم خوردن موازنه نظامی بین چین و تایوان، فروش تکنولوژی نظامی پیشرفته به پکن را متوقف سازد.
دوسال ونیم پیش نیز درخواستهای مشابهی از سوی واشینگتن بعمل آمد که باعث شد اسرائیل یک قرارداد نظامی با چین را که صدها میلیون دلار ارزش داشت لغو کند.

محاکمه نظامی خلبان آمریکایی بخاطر واقعه کشته شدن سربازان کانادایی در افغانستان
وکیل مدافع یک خلبان آمریکایی که تحت فرماندهی او در افغانستان  سرباز کانادایی سهواً کشته شدند، می گوید موکل او را تحت فشار قرار داده بودند که حتماً از قرصهای " آمفه تین " استفاده کند.

وکیل مدافع می گوید، مصرف داروی " آمفه تین " میتواند در دقت و صحت داوری انسان تأثیر نامطلوب باقی گذارد.

نیروی هوایی آمریکا می گوید " آمفه تین " که به قرص " جلو برو " نیز معروف است بوسیله خلبانانی که به میدان جنگ میروند داوطلبانه مورد استفاده قرار میگیرد تا از غلبه خستگی جلوگیری کند.

این خلبان آمریکایی که درجه سرگردی و " ویلیام آمباک " نام دارد بعلت رهبری پروازی که در آن بمب ریزی خلبان دیگری سبب کشته شدن سربازان کانادایی شد، با محاکمه نظامی روبروست.

جلسه مقدماتی دادگاه روز سیزدهم ژانویه جاری تشکیل خواهد شد.
خلبان دیگر نیز در دادگاه نظامی محاکمه خواهد شد.

پرزیدنت بوش: روز حسابرسی برای صدام حسین نزدیک می شود
پرزیدنت بوش، رئیس جمهور آمریکا می گوید، روز حسابرسی برای صدام حسین نزدیک می شود.
با اینهمه رئیس جمهور آمریکا می گوید، امید وار است آمریکا بنواند از جنگ با عراق اجتناب ورزد.
آقای بوش روز پنجشنبه اعلام کرد، اجتناب از جنگ مسأله ای است که به صدام حسین، رئیس جمهوری عراق بستگی دارد.
پرزیدنت بوش در حالی در مورد عراق و صدام حسین سخن می گوید که آمریکا سرگرم انتقال ابزار و تجهیزات جنگ و اعزام سرباز به ناحیه خلیج فارس است.

وزارت امورخارجه آمریکا می گوید یک گزینش دیگر که در برابر صدام حسین قرار دارد اینست که از پست خود استعفا دهد و روانه تبعید شود.
از سوی دیگر طارق عزیز معاون نخست وزیر عراق نیز می گوید، صرفنظر از اینکه بازرسان تسلیحاتی سازمان ملل متحد در عراق چیزی را بیابند یا به ، واشنگتن در هر حال مصمم است به عراق حمله کند.
اکنون حدود یک ماه از آغاز کار بازرسان تسلیحاتی می گذرد.

امروز هم هواپیماهای ائتلاف در جنوب عراق به تاسیسات نظامی عراق حمله کردند
ارتش آمریکا می گوید، هواپیماهای ائتلاف در ناحیه « پرواز ممنوع » در جنوب عراق به تاسیسات نظامی عراق حمله کرده اند.
فرماندهی مرکزی آمریکا می گوید، جنگنده ها با استفاده از سلاحهای هدایت شونده دقیق به هدف های عراقی در نزدیکی «الکوت» واقع در  کیلومتری جنوب شرقی بغداد حمله کردند.
فرماندهی مرکزی می گوید، حمله هواپیماهای ائتلاف متعاقب شلیک آتشبار های ضد هوائی عراق در روز پنجشنبه صورت گرفت.
روز جهارشنبه نیز جنگنده بمب افکنهای ائتلاف یک جایگاه را دار دفاع هوائی عراق را در ناحیه پرواز ممنوع در جنوب عراق هدف قراردادند.

تصویر های خبری ۱
.

خانم های پلیس در ایران
ایران مصمم است برای اولین بار پس از اننقلاب اسلامی سال ۱۹۷۹ مامور پلیس زن را مستقر کند.
ایرنا خبرگزاری دولتی ایران میگوید بیش از چهارصد زن قرار است از ماه سپتامبر، کار خود را در پاسگاههای پلیس در سراسر کشور آغاز کنند.
آموزش زنان برای امور پلیسی قبلا آغاز شده است .

ایرنا اظهارات محترم مسعود منش ، یکی از مقامات آموزش پلیس را نقل میکند که گفته است زنان از همان تعلیماتی برخوردار میشوند که به مردان داده میشود و از درجات مشابه مردان برخوردار خواهند شد

این مقام همچنین گفته است زنان پلیس از مراعات مقررات پوششی که زنان را در ملاء عام به پوشیدن چادر موظف میسازد مستثنی هستند.
وی گفت یونفورم زنان پلیس شامل شلوار و کت بلند، موسوم به مانتو است، اما آنان می توانند بسته به ماموریتی که دارند، لباس های دیگر نیز بپوشند.
زنان ایرانی پیش از انقلاب اسلامی در نیروی پلیس کار میکردند.
اما این شغل طی بیست و چهارسال گذشته به مشاغل اداری و تفتیش زنان مورد ظّن محدود شده بود

سفر نخست وزیر ترکیه به کشورهای عرب
عبدالله گل نخست وزیر ترکیه در نخستین مرحله از سفرش به کشورهای عرب برای تبادل نظردر باره اوضاع عراق، به سوریه رفته است.
آقای گل امروز در دمشق با بشار اسد رئیس جمهور سوریه ملاقات کرد.
وی قرار است در دو روز آینده به مصر و اردن نیز سفر کند.

نخست وزیر ترکیه به خبرنگاران گفت به اعتقاد او حل و فصل بحران عراق بدون جنگ امکان پذیر است.
آقای گل گفت جنگ، قویا بر تمامی منطقه اثر خواهد گذاشت.
وی از عراق خواست از قطعنامه های شورای امنیت در مورد تسلیحات ممنوعه اطاعت کند.
ترکیه تنها کشور مسلمان عضو ناتو ست که پایگاه هوائی خود را برای هواپیماهای مامور مراقبت از مناطق پرواز ممنوع در عراق در اختیار نیروهای آمریکائی گذاشته است.
ترکیه از آن نگران است که اگر در عراق جنگی رخ دهد، کردهای ترک نیز سر به شورش بردارند و همراه با کردهای عراق تشکیل یک کشور مستقل کرد را در شمال عراق و جنوب شرقی ترکیه پیگیری کنند.

آمریکا پیشنهاد کره شمالی را برای انعقاد پیمان عدم تجاوز رد کرده است
دولت ایالات متحده آمریکا، تازه ترین پیشنهاد کره شمالی را برای انعقاد پیمان عدم تجاوز با آمریکا رد کرده است.
دولت آمریکا میگوید، تا زمانیکه دولت کره شمالی برنامه اتمی خود را به کنار نگذارد و اجرای تعهدات قبلی خود را آغاز نکند، هیچگونه مذاکره ای با " پیونگ یانگ " درکار نخواهد بود.

ریچارد بوچر، سخنگوی وزارت امور خارجه آمریکا، با تکرار موضع قبلی دولت آمریکا اعلام کرد که آمریکا هیچگونه قصد و نیت خصمانه ای نسبت به کره شمالی ندارد و می کوشد مسأله برنامه های اتمی آن کشور را از راههای مسالمت آمیز حل و فصل کند.
با اینهمه سخنگوی وزارت امور خارجه آمریکا افزود، دولت آمریکا برای وادار کردن کره شمالی به اجرای قراردادهایی که قبلاً در مورد آنها توافق حاصل شده است، وارد مذاکره و مصالحه نخواهد شد.

آقای بوچر میگوید، مسأله ای که اکنون مطرح است اینست که آیا کره شمالی بصورتی آشکار و بشکلی قابل تأیید، برنامه اتمی خود را که ناقض این توافقهاست، برخواهد چید یا خیر.

نیروهای نظامی آمریکا در تعقیب رزمندگان فراری از افغانستان میتوانند وارد خاک پاکستان شوند
آمریکا می گوید این حق را برای ارتش خود محفوظ میدارد که نیروهای نظامی آمریکا که در تعقیب رزمندگان فراری از افغانستان هستند، وارد خاک پاکستان شوند.

سخنگوی نظامی آمریکا روز جمعه در افغانستان گفت، یک چنین رویه ای خط مشیی است که از دیرباز جزء سیاست آمریکا بوده و مورد قبول پاکستان نیز بوده است اما علناً اعلام نگردیده است.
با اینهمه گزارشهای اخیر به نقل از وزیران کابینه پاکستان حاکی است که یک چنین رویه همه جانبه ای که ورود سربازان آمریکائی را به پاکستان در تعقیب فراریان مجاز سازد، ظاهراً مورد قبول پاکستان نیست.

پاکستان در جنگ آمریکا با تروریسم، متحد پر اهمیتی است.
دولت پاکستان برای جلوگیری از فرار عوامل القاعده و طالبان از افغانستان، هزاران تن از سربازان خود را در نواحی مرزی غرب کشور مستقر کرده است.

در رویدادی دیگر، رهبران اسلامی پاکستان برای ابراز مخالفت خود با جنگ احتمالی آمریکا با عراق در سراسر کشور به تظاهرات گسترده ای دست زده اند.

دومین نوزاد شبیه سازی شده در اروپا متولد میشود
 :  
جنبشی که مدعی است نخستین انسان شبیه سازی شده را بدنیا آورده است از تولید دومین نوزاد شبیه سازی شده خبر داده است .
شعبه هلندی جنبش موسوم به  میگوید یک زن هم جنس باز هلندی، دیشب نوزاد شبیه سازی شده را در هلند بدنیا آورد.

جزئیات بیشتری هنوز گزارش نشده است .
 که اعضای آن معتقدند بشر را، مسافرانی از کرات دیگر به زمین آورده اند، شرکتی بنام  دارد که در ماه دسامبر مدعی شد نخستین نوزاد شبیه سازی شده را بدنیا آورده است.
با اینحال این شرکت هنوز نتوانسته است برای اثیات ادعای خود که با تقبیحی جهانی در سطوح مذهبی، سیاسی و پزشکی مواجه شد، مدرکی علمی ارائه دهد

برف و بوران شدید امروز موجب لغو بسیاری از پرواز های در فرودگاه شارل دوگل پاریس شد
کارشناسان میگویند آبهای ناشی از بوران شدید این هفته اروپا که موجب غرق شدن و یا کشته شدن دست کم شش نفر در تصادفات شد، فروکش میکند.

مسئولان امور میگویند بنظر میرسد اوضاع در آلمان بهتر شده است.
در بلژیک نیز مقامات مسئول از عملیات پاکسازی پس از شدید ترین سیل های ده سال اخیر خبر میدهند.
در فرانسه، تلاش برای برطرف ساختن مشکلات ادامه دارد.
برف و بوران شدید امروز موجب لغو بسیاری از پرواز های در فرودگاه شارل دوگل پاریس شد

کره جنوبی نمایندگان خود را روانه مسکو و واشنگتن ساخته است
کره جنوبی، برای کسب حمایت از طرحی که بمنظور پایان بخشیدن به بحران ناشی از برنامه تسلیحات اتمی کره شمالی تدارک دیده است، نمایندگان خود را روانه مسکو و واشنگتن ساخته است .
این طرح ، که گفته میشود مصالحه را به واشنگتن و پیونگ یانگ توصیه میکند ، امروز در شورای امنیت ملی ملی کره جنوبی به تصویب رسید.
در همین حال، امروز الکساندر لوسیوکوف، معاون وزارت امور خارجه روسیه از واشنگتن و پیونگ یانگ خواست اختلافات خود را ، که کره شمالی آنها را جدی و غیر قابل پیش پبینی توصیف کرده است ، به شیوه ای مسالمت آمیز و سازنده حل و فصل کنند .
لوح موهین ، رئیس جمهور منتخب کره جنوبی امیدوار است پیش از آنکه در ماه فوریه عهده دار مقام ریاست جمهوری آن کشور شود ، بحران کره شمالی حل و فصل شده باشد

پرزیدنت بوش برای کمک به برنامه های آموزشی کشور، خواستار تصویب یک بودجه دو میلیارد دلاری شده است
 :  . 
پرزیدنت بوش میگوید برای کمک به برنامه های آموزشی کشور، خواستار تصویب یک بودجه اضافی دو میلیارد دلاری شده است.
پرزیدنت بوش امروز در پیام هفتگی رادیوئی خود خطاب به مردم آمریکا گفت وی درخواست خواهد کرد برای کمک به برنامه هائی که هدف آنها کاستن از فاصله میان دانش آموزان فقیر و ثروتمند است، یک میلیارد دلار اختصاص یابد

پرزیدنت بوش گفت برای کمک به برنامه هائی که به تقویت " خواندن " در کودکان منجر شود، خواستار یک میلیارد دلار بودجه اضافی خواهد شد.
وی گفت بدان جهت اختصاص بودجه های اضافی را درخواست میکند که تا وقتی در آمریکا همه کودکان از شانس پیشرفت و موفقیت برخوردار نشوند، هیچگونه برنامه ای در مورد اصلاحات به نتیجه مطلوب نمی رسد.
پرزیدنت بوش گفت گرچه مدارس محلی به بهترین تجهیزات برای آموزش مجهزاند، اما دولت فدرال و اولیاء اطفال نیز باید منابع و امکانات بیشتری را در اختیار آنها بگذارند.

وزیر امور خارجه ترکیه : فرستادن صدام حسین به تبعیدگاه بمنظور پایان بخشیدن به بن بست موجود کار صحیحی است
وزیر امور خارجه ترکیه، در مورد تقویت نیروهای آمریکایی در خاورمیانه بمنظور وارد آوردن فشار بر عراق برای خلع سلاح، می گوید حق با آمریکاست.

یاسر یاکیس، وزیر امور خارجه ترکیه روز جمعه در مصاحبه ای با تلویزیون ترکیه گفت، تهدید کردن عراق بدون اینکه پشتوانه عظیم نظامی داشته باشد، کار بیهوده و عبثی است.
آقای یاکیس میگوید فرستادن صدام حسین به تبعیدگاه بمنظور پایان بخشیدن به بن بست موجود کار صحیحی است.
وزیر خارجه ترکیه میگوید، برخی از کشورهای عرب با رغبت کامل از این اندیشه جانبداری می کنند و شاید نیز بتوان کشوری را در میان آنها یافت که میزبان صدام حسین شود.

هنگامی که از وزیر امور خارجه ترکیه سؤال شد که آیا از قوای نظامی ترکیه از آمریکا در حمله به عراق استفاده خواهد شد یا خیر، آقای یاکیس گفت، ترکیه بهنگام بررسی درخواست آمریکا منافع و مصالح خود را در درجه اول اهمیت قرار خواهد داد.

برنامه جدید رونق بخشیدن به اقتصاد آمریکا
پرزیدنت بوش برای اعلام برنامه جدید رونق بخشیدن به اقتصاد آمریکا که ششصد میلیارد دلار معافیت های مالیاتی طی ده سال آینده بخشی از آن است، آماده میشود.
گفته میشود پرزیدنت بوش در چارچوب این برنامه همچنین میلیاردها دلار کمک به ایالت های آسیب دیده در جریان رکود اقتصادی را پیشنهاد خواهد کرد.

مقامات دولت بوش هدف برنامه را ایجاد شغل برای کارگرانی اعلام کرده اند که رکود اقتصادی ، آنان را بیکار کرده است .
اما دموکراتها این برنامه را ایده ای غلط، برای زمانی غلط توصیف کرده اند که فقط بسود ثروتمندان تمام میشود.
دموکراتها همچنین میگویند این برنامه کشور را با بدهی های بیشتری مواجه خواهد کرد .

هوگو چاوز : ممکن است برای استقرار نظم در ونزوئلا، به اِعمال حکومت نظامی متوسل شویم
هوگو چاوز، رئیس جمهور ونزوئلا میگوید وی ممکن است برای استقرار نظم در آن کشور به اِعمال حکومت نظامی متوسل شود.
وی این موضوع را پس از آن مطرح ساخت که دو نفر در زدو خوردهائی که دیروز میان مخالفین و نیروهای دولتی درگرفت، هدف گلوله قرار گرفتند و کشته شدند.
آقای چاوز میگوید وی متعهد است که نظم را برقرار کند، اما تا کنون توسل به اقدامات استثنائی را برای این منظور ضروری نمی دید.
تیراندازیهای دیروز هنگامی رخ داد که مخالفان و هواداران آقای چاوز در پایتخت به یکدیگر حمله بردند.
اما هنوز معلوم نیست شلیک ها را کدام طرف، آغاز کرده است.
علاوه بر دو نفری که کشته شدند، انبوهی نیز مجروح شده اند.
در همین حال اعتصاب فلج کننده سراسری در ونزوئلا وارد ششمین هفته خود شده است.
این اعتصاب، صنعت مهم و حیاتی نفت آن کشور را، عملا از کار انداخته است .

پنج سرباز اسرائیلی و یک فلسطینی در جریان تیراندازیهای امروز مجروح شدند
منابع اسرائیلی و فلسطینی از مجروح شدن پنج سرباز اسرائیلی و یک فلسطینی در جریان تیراندازیهائی خبر میدهند که بامداد امروز در شهر جنین رخ داد.
اسرائیل میگوید تیراندازیها در جریان گشت زنی هائی رخ داد که بطور معمول و منظم انجام میگیرد.
این تیراندازیها که با شروع بیست و هفتمین ماه خشونت بین دو طرف مقارن است، پس از آن رخ داد که آمریکا از سیاست اسرائیل در مورد خراب کردن خانه های فلسطینیانی که به شبه نظامیان فلسطینی پناه میدهند، انتقاد کرده است.

یک سخنگوی وزارت امور خارجه آمریکا گفت چنین اقدامی به تلاش های بین المللی برای پایان بخشیدن به خشونت در مناطق فلسطینی نشین لطمه وارد میکند

بازرسان تسلیحاتی سازمان ملل متحد بازرسی های خود را به مناطق شمالی و جنوبی آن کشور تعمیم داده اند
 : ..    , 
بازرسان تسلیحاتی سازمان ملل متحد بازرسی های خود را در مورد تسلیحات ممنوعه در عراق ، به مناطق شمالی و جنوبی آن کشور تعمیم داده اند.
یک گروه از بازرسان امروز روانه موصل شدند تا برای بازرسی در نواحی شمالی، پایگاهی دائر کنند.
گروهی دیگر نیز در شهر جنوبی بصره، به بازدید از دانشکده کشاورزی رفتند.
امروز همچنین از سه محل دیگر در بغداد نیز بازرسی شد.
در همین حال، امروز برای دومین بار طی سه روز گذشته، هواپیماهای آمریکا و بریتانیا برفراز نواحی جنوبی، اعلامیه هائی پخش کردند

عربستان ادعای یک گروه مخالف مبنی براعتصاب غذادرزندان راردکرد
مقامات دولت عربستان سعودی اظهارات یک جنبش مخالف را که میگوید قریب چهل نفر افراد مظنون به عضویت در شبکه تروریستی القاعده در زندانی در جده اعتصاب غذا کرده اند تکذیب میکنند.
سعد ال فقیه، سخنگوی جنبش موسوم به اصلاحات اسلامی که دیروز برای نخستین بار از چنین اعتصابی سخن به میان آورد، میگوید زندانیان یک هفته است که غذا نمیخورند و مقامات زندان دستور داده اند پزشکان مواد غذائی را به آنان تزریق کنند.

وی ، منبع خبر خودرا را کارکنان زندان معرفی کرده است.
اما مقامات امنیتی عربستان سعودی و شاهزاده عبدالمجید بن عبدالعزیز، والی مکه اظهارات او را به عنوان شایعاتی بی اساس تکذیب می کنند.
عربستان سعودی قبلا گفته است قریب صد سعودی را به ظن داشتن ارتباط با شبکه تروریستی القاعده توقیف کرده است

در دو انفجار در تل اویو بیست نفر کشته و هشتاد مجروح شدند
پلیس اسرائیل از کشته شدن دست کم بیست نفر، و مجروح شدن هشتاد نفر در دو انفجاری خبر میدهد که طی آن دو بمب گذار انتحاری امشب خود را در یک ترمینال اتوبوس های شهری در مرکز تل اویو منفجر ساختند.

حال بعضی از مجروحین وخیم گزارش شده است.
انفجار ها در ساعات شلوغ عصر و درست در همان محلی رخ داد که در ماه اوت صحنه یک بمب گذاری انتحاری دیگر بود.
گروه افراطی فلسطینی جهاد اسلامی مسئولیت بمب گذاریها را که سه هفته پیش از برگزاری انتخابات عمومی اسرائیل رخ داد بر عهده گرفته است.
آمریکا حملات را تقبیح کرده است.

بولدوزرهای اسرائیلی سه خانه را در قسمت جنوبی نوار غزّه ویران کردند
 :     
یک روز پس از انتقاد سخنگوی ایالات متحّده از تخریب خانه های فلسطینیان توسط اسرائیل، بولدوزرهای اسرائیلی سه خانه را در قسمت جنوبی نوار غزّه ویران کردند.
شاهدان عینی گفتند روز شنبه نیروهای اسرائیلی وارد شهر «رَفَح» شدند و پس از متفرق نمودن یک گروه کوچک تظاهر کننده خارجی که سعی در ممانعت داشت، خانه های فلسطینیان را ویران کردند.
اسرائیل میگوید این خانه ها غیر مسکونی بود و برای گشودن آتش به روی سربازان اسرائیلی که نزدیک مرز مصر و نوار غّزه گشت میزنند، مورد استفاده ستیزه جویان قرار میگرفت.
روز جمعه، «ریچارد باوچر» سخنگوی وزارت امور خارجه آمریکا گفت تخریب خانه های فلسطینیان از سوی اسرائیلی ها، اعتماد لازم را برای برقراری صلح در خاور میانه خدشه دار میکند.

بازرسان تسلیحاتی سازمان ملل جستجوهای خود را در شمال و جنوب عراق گسترش دادند
بازرسان تسلیحاتی سازمان ملل متحّد، جستجوهای خود را برای یافتن سلاح های ممنوعه به قسمتهای قابل دسترسی در شمال و جنوب عراق گسترش داده اند.
روز شنبه یک گروه از این بازرسان، دفتر جدیدی را در شهر موصل دایرکرد و درنتیجه خواهد توانست آسان تر جستجوهای خود را در شمال عراق انجام دهد.
یک گروه دیگر از بازرسان نیز مدرسه عالی کشاورزی بندر بصره واقع در جنوب عراق را بازرسی کردند.

بصره در نزدیکی خلیج فارس و مرزهای عراق با کویت و ایران واقع شده است.
در همین حال، برای دومین بار طّی سه روز گذشته، هواپیماهای آمریکائی و بریتانیائی جزوه هائی را بر قسمت جنوبی عراق فرو ریختند.
این جزوه ها، در بر گیرنده فهرست امواج رادیویی ست که پیامهای تشویق آمیزی برای عراقی ها در جهت مخالفت با صّدام حسین پخش میکند.

هندوستان یک مرکز فرماندهی برای اداره سلاح های هسته ای اش دایر کرد
هندوستان میگوید یک مرکز فرماندهی برای اداره کردن سلاح های هسته ای اش دایر کرده است.
یک اطلاعّیه دولت در دهلی نو میگوید تصمیم به دایر کردن مرکز فرماندهی هسته ای که بریاست نخست وزیر خواهد بود، در جلسه کمیته امنیتی هئیت دولت تصویب شده است.
در این اطلاعیه آمده است که هند بر تعهد خود مبنی بر اینکه در صورت درگیری احتمالی، نخستین استفاده کننده از نیروی اتمی نخواهد بود، تصریح دارد، امّا این نیز آمده است که در صورت یک حمله اتمی، شیمیائی و یا میکربی علیه هند، این کشور حق خود میداند که بتواند در مقابله با آن از نیروی هسته ای استفاده کند.

هشدار روسیه به آمریکا در مورد اقدام نظامی علیه عراق
روسیه به آمریکا هشدار داده است پیش از گرفتن تائیدیه سازمان ملل متحد، علیه عراق وارد اقدامی نظامی نشود.
سرگئی ایوانوف وزیر دفاع روسیه امروز گفت روسیه هرگونه اقدام نظامی بدون تائیدیه سازمان ملل متحد توسط آمریکا و متحدین اش را علیه عراق، غیر مجاز و غیر قابل توجیه، تلقی خواهد کرد.
در همین حال آقای ایوانوف گفت اطمینان دارد که آمریکا به نتایج گزارش بازرسان سازمان ملل متحد در عراق، و بحث های شورای امنیت ، احترام خواهد گذاشت.
پیشتر عبدالله گل، نخست وزیر ترکیه پس از مذاکره با حسنی مبارک رئیس جمهور مصر خواستار اقداماتی شده بود که مانع از جنگ علیه عراق شود.

ستیزه جویان اسلامی ۴۳ سرباز را در شمال شرقی الجزایر کشتند
یک گزارش مطبوعاتی در الجزایر میگوید، ستیزه جویان اسلامی چهل و سه سرباز را در جریان حمله ای به مناطق شمال شرقی آن کشور کشته اند.
روزنامه لوماتین میگوید شورشیان دیشب با منفجر کردن بشکه های حاوی گاز، به کاروانی از خودروهای امنیتی که از یک جاده کوهستانی می گذشت حمله کردند.
در این حمله نوزده سرباز نیز مجروح شدند.
دولت الجزیره هنوز در تائید این گزارش، اعلامیه ای منتشر نکرده است.

هواپیما ربای شهر فرانکفورت دستگیرشد
در آلمان، مردی که در یک هواپیمای ربوده شده، تهدید کرده بود هواپیما را به ساختمانهای شهر فرانکفورت، مرکز امور تجاری آن کشور خواهد کوبید، هواپیما را سالم فرود آورده است.
مقامات آلمانی می گویند، در چارچوب اقدامات احتیاطی چند ساختمان را تخلیه و چند خیابان را بسته بودند.
بنا به گزارشها این مرد بامداد امروز با تهدید به اسلحه، یک هواپیمای کوچک را از فرودگاهی کوچک در حومه فرانکفورت ربوده بود.
تلویزیون آلمان میگوید رباینده هواپیما گفته بود، جز خودش نمی خواهد کسی کشته شود .

دولت ساحل عاج و شورشیان نسبت به چشم انداز صلح بدبین اند
دولت ساحل عاج و شورشیان، هردو برغم تصمیم به ملاقات با یکدیگر در ماه جاری، نسبت به چشم انداز صلح بدبین اند.
یک سخنگوی دولت می گوید وی شک دارد که شورشیان به آتش بس در غرب کشور احترام بگذارند.
شورشیان نیز می گویند بعید میدانند که دولت به وعده خود در باره بازگرداندن مزدوران خارجی، به کشورهایشان عمل کند.

با اینحال هر دو طرف تائید می کنند که زمینه برای پایان بخشیدن به بحرانی که از روز نوزدهم سپتامبر آغاز شد، از هر زمان دیگری مناسب تر است.
شورشیان که غرب کشور را در کنترل دارند خواستار استعفای لورنت گباگبو از مقام ریاست جمهوری ساحل عاج اند هستند.
مذاکرات نمایندگان دولت و شورشیان قرار است روز پانزدهم ژانویه در پاریس آغاز شود.

دادگاه اردن حکم محکومیت و مجازات رائد حجازی را تائید کرده است
دادگاه امنیتی اردن حکم محکومیت و مجازات مرگ برای یک آمریکائی اردنی تبار را، برای همدسی سه سال پیش در نقشه کشی بمنظور حمله به هدفهای آمریکائی و اسرائیلی از طریق گازهای سمی، تائید کرده است.
تائید این حکم امروز، و به فاصله دو ماه پس از آن صورت گرفت که یک دادگاه تجدید نظر رای داد رائد حجاز مجددا محاکمه شود زیرا مدارک ارائه شده علیه او کافی نبوده است.
حجاز اتهامات حاکی از همدستی در نقشه کشی برای منفجر ساختن اماکن مورد علاقه توریست های آمریکائی و اسرائیلی در جشن های سال ۲۰۰۰ را رد کرده است و می گوید بی گناه است.

سازمان جهانی انرژی اتمی از کره شمالی خواست در تصمیم اخیر خود تجدید نظر کند
سازمان جهانی انرژی اتمی میگوید از کره شمالی خواسته است که در تصمیم اخیر خود مبنی بر اخراج ناظران بین المللی و برقراری مجّدد برنامه هسته ای اش که در سال ۱۹۹۴ با آن موافقت کرده بود، تجدید نظر کند.
یک سخنگوی سازمان جهانی انرژی اتمی گفت اعضای هیئت مدیره سازمان، روز دوشنبه با هم ملاقات میکنند تا در باره این مسئله به بحث و تبادل نظر بپردازند.
در همین حال، کره جنوبی برای جلب پشتیبانی از طرحی بمنظور پایان دادن به سردی رابطه میان ایالات متحّده و پیونگ یانگ نمایندگانی را به مسکو و واشنگتن اعزام داشته است.

کره شمالی میگوید انعقاد یک قرارداد عدم تجاوز تنها راهی است که بحران موجود را از میان بر خواهد داشت.
امّا دولت بوش میگوید پیونگ یانگ باید به تعّهد خود برای توقف برنامه های هسته ای اش که در سال ۱۹۹۴ آن را امضا کرده است، وفادار بماند.

دولت ساحل عاج و گروه اصلی شورشی این کشور در گفتگوهای صلح شرکت خواهند کرد
 :         , 
دولت ساحل عاج و گروه اصلی شورشی این کشور توافق کردند در گفتگوهای صلح که از روز پانزدهم ژانویه در پاریس شروع خواهد شد شرکت کنند.
«دومینیک ویلوُپن» وزیر امور خارجه فرانسه، پس از جلساتی که بمدّت دو روز و بصورت جداگانه با رهبر شورشیان و «لوران گِباگو» رئیس جمهوری ساحل عاج داشت، روز شنبه این مطلب را اعلام کرد.

آقای «ویلوُپن» همچنین گفت فرانسه برای پِی گیری این مطلب، میهماندارِ نشست دیگری با شرکت رهبران کشورهای آفریقای غربی در کشور عاج خواهد بود.
وزیر امور خارجه فرانسه، روز جمعه گذشته پس از آنکه گروه اصلی شورشی تهدید به لغو آتش بس یازده هفته ای موجود کرد، به ساحل عاج پرواز نمود.
شورشیان، نیمه قسمت شمالی ساحل عاج را تحت کنترل خود دارند و از پرزیدنت گِباگو خواسته اند که از سِمتِ خود استعفا دهد.

مقامات ارشد کره جنوبی برای گفتگو در باره بحران اتمی کره شمالی راهی واشنگتن شدند
مقامات ارشد کره جنوبی برای گفتگو در باره بحران اتمی کره شمالی راهی واشنگتن شده اند و همزمان، روسیه نیز قول داده است با استفاده از نفوذ خود بر کره شمالی، به حل بحران کمک کند.
کیم هنگ کیونگ قائم مقام وزیر امور خارجه کره جنوبی امروز در مسکو با الکساندر لوسیوکوف، همتای روسی خود در پشت درهای بسته ملاقات و گفتگو کرد.
اظهارات وی نقل شده است که گفته است روسیه و چین می توانند از طریق رابط هائی که در کره شمالی دارند، برای رسیدن به مصالحه و رفع بحران کمک کنند.
در همین حال، نماینده کره جنوبی قرار است امشب برای تبادل نظر با مقامات آمریکائی در باره استراتژی گفتگوهای سه جانبه میان آمریکا، کره جنوبی و ژاپن، وارد واشنگتن شود.

در تصادف اتوبوسی در نزدیکی بندر عباس دست کم پانزده دانشجو کشته شدند
مقامات دولتی ایران میگویند در تصادف اتوبوسی که حامل دانشجویان بود، دست کم پانزده دانشجو کشته و هیجده دانشجوی دیگر مجروح شده اند.
رادیوی دولتی ایران در گزارش امروز خود گفت تصادف دیروز در شرایطی که باران سنگینی می بارید، در نزدیکی بندر عباس رخ داد.
دانشجویان از دانشگاه ملایر در غرب ایران، به جنوب میرفتند.
در ایران، درصد تصادفات در جاده ها بسیار بالا رفته، که اغلب به بی مبالاتی رانندگان و نقایص فنی وسائط نقلیه نسبت داده میشود.

تشدید تشنج پس از تیراندازی در کاراکاس
در ونزوئلا تشنج پس از تیراندازیهائی که در جریان تظاهرات طرفداران دولت در پایتخت صورت گرفت، بیشتر شده است.
پلیس کاراکاس از مجروح شدن دو مامور خود در جریان تیراندازیها خبر میدهد و می گوید این دو هنگامی مجروح شدند که طرفداران هوگو چاوز رئیس جمهور ونزوئلا هدف شلیک هائی قرار گرفتند که هنوز معلوم نیست عاملان آنها چه کسانی بوده اند.

تظاهرات طرفداران آقای چاوز دیروز، پس از برخوردهائی که قبلا میان طرفداران و مخالفین او رخ داده بود، و به کشته شدن دو نفر و مجروح شدن عده ای دیگر منجر شد، برگزار شد.
اعتصابی عمومی که هدف آن برکناری آقای چاوز از مقام ریاست جمهوری است اکنون وارد دومین ماه خود شده است.
آقای چاوز گفته است ممکن است برای برقراری نظم به حکومت نظامی متوسل شود.

شارون رهبر حزب کارگر اسرائیل را فردی غیرمسئول و بی تجربه نامید
 :  
آریل شارون نخست وزیر اسرائیل امروز برای نخستین بار ضمن انتقاد علنی از امرام میتسنا ( ) رهبر حزب کارگر و رقیب اصلی سیاسی خود، وی را فردی غیر مسئول و بی تجربه نامید.

آقای شارون که رهبری حزب لیکود را بر عهده دارد گفت طرح آقای میتسنا برای صلح با فلسطینیان، اسرائیل را به خطر می اندازد.
نظر سنجی ها نشان میدهد که آقای شارون ممکن است در انتخابات بیست و هشتم ژانویه، در مقام نخست وزیری باقی بماند.
با اینحال هنوز بعضی از نظر سنجی ها، از آسیب دیدن حزب لیکو به سبب اتهام های حاکی از فساد در داخل حزب حکایت دارد.

سفینه فضائی چینی از فضا به زمین بازگشت
یک سفینه فضائی بی سرنشین چین از فضا به زمین بازگشت.
چین به اجرای طرح فرستادن سفینه فضائی سرنشین دار به فضا، که قرار است اواخر سال انجام گیرد، یک قدم نزدیک تر شد.
خبرگزاری دولتی شین هوا میگوید سفینه بدون سرنشین چین، امشب پس از طی هشت بار گردش در مدار زمین، سالم در یک ناحیه مرکزی آن کشور، فرود آمد.
مقامات چینی، پرتاب و بازگشت موفقیت آمیز این سفینه را، معرف آمادگی چین از نظر تکنولوژی برای فرستادن سفینه های سرنشین دار به فضا میدانند.
اگر چین سفینه سرنشین دار خود را نیز با موفقیت به فضا بفرستد و آن را سالم بازگرداند، پس از روسیه و آمریکا سومین کشوری خواهد بود که انسان به فضا فرستاده است.

چین با پرواز موفقیت آمیز یک سفینه فضایی بدون سرنشین آمادگی خود را برای نخستین پرواز فضایی سرنشین دار خود در سال ۲۰۰۳ ، نشان داد
دانشمندان چینی میگویند که پرواز یک هفته یی و موفقیت آمیز یک سفینه فضایی بدون سرنشین ثابت میکند که چین برای نخستین پرواز فضایی سرنشین دار خود در ادامه سال ۲۰۰۳ تقریباً آماده است.
سفینه فضایی بدون سرنشین شِن ژوی چهار ـ ساخت چین ـ در پی ۱۰۸ بار چرخش بدور زمین یکشنبه شب در مغولستان فرود آمد.
مقامهای فضایی چینی به خبرگزاری رسمی شین هوئا گفتند که شِن ژوی چهار با موفقیت سیستم های زیست را آزمایش کرده و چند صد مانوُور ویژه انجام داد.
شِن ژوی چهار درست شبیه سفینه یی است که چین قصد دارد برای نخستین پرواز فضایی سرنشین دار خود از آن استفاده کند پرزیدنت جیانگ زِمین به دانشمندان چینی مرتبط با برنامه فضایی آن کشور تبریک گفت.

هلیکوُپترهای توپدار اسرائیلی به سوی یک مغازه فلّزکاری در نوار غزّه موشک شلیک کردند
هلیکوُپترهای توپدار اسرائیلی به سوی یک مغازه فلّزکاری در نوار غزّه موشک شلّیک کردند و این تنها ساعاتی پس از آن بود که ۲ بُمب گذاری انتحاری در روز یکشنبه دست کم ۲۴ نفر را در مرکز شهر تِل آویو به هلاکت رساند.
مقامهای اسرائیلی میگویند که این مغازه فلّزکاری برای ساخت تسلیحات مورد استفاده بود.
حمله هلیکوُپترها در جریان یک جلسه اضطراری کابینه امنیتی آریل شاروُن، نخست وزیر اسرائیل، پیش آمد.
در این جلسه مقامات توافق کردند که فشار را بر روی فلسطینیان برای متوقّف ساختن حملات تروریستی حفظ کنند.
اسرائیل گناه حمله های انتحاری را متوجّه گروه های تِروریستی دانست که به گفته اسرائیل، مورد حمایت یاسر عرفات، رهبر فلسطینیان، هستند.
اتّهامی که مقامهای فلسطینی آنرا، تکذیب میکنند.
۲ گروه بنیادی فلسطینی مسئولیت حملات انتحاری را بر عهده گرفتند.
پرزیدِنت بوش نیز بُمب گذاری ها را محکوم کرده است.

ژنرال ترک : جنگ با عراق ممکن است تروریست ها را تحریک کند
سرپرست نیروی صلحبان بین المللی در افغانستان میگوید آغاز جنگی به رهبری ایالات متحده با عراق، ممکنست تروریستها را تحریک کند تا حملات خود به خارجیان را شدت و شتاب بخشند.
حِلمی آکین زورلو   ، ژنرال ترک ، که فرماندهی نیروهای همکاری امنیتی بین المللی در افغانستان را برعهده دارد، امروز به خبرنگاران گفت که هواداران عراق ممکنست تمامی خارجیان در افغانستان از جمله پرسنل نظامی، امدادگران و بازرگانان را هدف بگیرند.

وی گفت صلحبانان بین المللی هم اینک برای جلوگیری از وقوع حملات تروریستی در کابل ، پایتخت افغانستان، تلاشهای خود را در راه گردآوری اطلاعات شدت بخشیده اند و درصورت درگرفتن جنگ با عراق، تدابیر امنیتی را نیز افزایش خواهند داد.
با اینهمه وی گفت در حال حاضر هیچ ضرورتی برای بیشتر کردن تعداد صلحبانان از سطح کنونی یعنی ۴۳۰۰ نفر و یا گسترش دامنه مأموریت آنان به فراتر از کابل، وجود ندارد.

پرزیدنت بوش با مشاوران اقتصادی اش برای تکمیل جزئیات نهایی طرح تحرّک اقتصادی جدید خویش ملاقات خواهد کرد
 :  
پرزیدنت بوش در روز دوشنبه در واشنگتُن با مشاوران اقتصادی برجسته اش ملاقات خواهد کرد تا جزئیات نهایی طرح تحرّک اقتصادی جدید خویش را تکمیل کند.
حامیان رئیس جمهور آمریکا در کنگره میگویند که این طرح رشد کسب و کار و ایجاد مشاغل را تشویق خواهد کرد.
جزئیات طرح روز سه شنبه در یک سخنرانی پرزیدنت بوش در شهر شیکاگوُ فاش خواهد شد.
انتظار میرود که طرح تحرّک اقتصادی جدید شامل کاهش عمیق در مالیات بر سود ناشی از سهام و معافیت مالیاتی تسریع شده برای افراد ِ با درآمدهای بالا باشد که کلّ آن ۶ میلیارد دُلار است.
جمهوریخواهان امیدوار هستند که تدابیر قوی مانند این بازار سهام آمریکا را که حدود ۱۷ درصد در سال گذشته نزول داشت رونق بخشد.
دمکراتها میگویند که این طرح بسود ثروتمندان است.
دمکراتها خود مجموعه تحرّک اقتصادی شان را در روز دوشنبه ارائه خواهند داشت و میگویند که طرح آنان بر ایجاد مشاغل متمرکز خواهد بود.

صدام حسین : بازرسان سازمان ملل متحد در عراق، صرفاً سرگرم کارهای اطلاعاتی هستند
ایالات متحده آمریکا اتهامهای عنوان شده از سوی صدام حسین رئیس جمهوری عراق را در این زمینه که بازرسان تسلیحاتی سازمان ملل متحد در عراق، صرفاً سرگرم کارهای اطلاعاتی هستند، رد کرد.

صدام حسین، امروز در یک سخنرانی تلویزیونی گفت بازرسان تسلیحاتی سازمان ملل متحد، سرگرم گردآوری فهرستی از دانشمندان عراقی هستند و درست در زمانی که آمریکا سرگرم بررسی مسئله حمله به عراق است، آنان در باره اردوگاههای ارتشی و عملیات مشروع ارتش عراق، پرس و جو میکنند.

صدام حسین در سخنان خود بمناسبت هشتاد و دومین سالروز تأسیس نیروهای مسلح عراق، همچنین بمب گذاران انتحاری فلسطینی در اسرائیل را مورد ستایش و تحسین قرار داد.
واشنگتن اتهام عنوان شده از سوی رهبر عراق را ناخوشایند و زشت خواند و ستایش وی از بمب گذاران فلسطینی را وحشتناک توصیف کرد.
سازمان ملل متحد نیز اتهام عنوان شده از جانب صدام حسین در زمینه جاسوسی بازرسان تسلیحاتی را رد کرد.

دیپلُماتهای کُره جنوبی برای پایان دادن به بحران جاری با کُره شمالی وارد واشنگتُن می شوند
قرار است دیپلُماتهای کُره جنوبی برای ۲ روز مذاکره در راه تلاش برای پایان دادن به بحران جاری با کُره شمالی بر سر طرحش دایر بر آغاز دیگربار کار یک نیروگاه هسته یی قادر به ساخت سوخت برای تسلیحات وارد واشنگتُن شوند.
دیپلُمات های کُره جنوبی در روز دوشنبه با فرستاده های ژاپن و جِیمز کِلی، مدیر کلّ وزارت خارجه آمریکا، ملاقات خواهند کرد و سه شنبه با خانم کاندوُلیزا رایس.
مشاور امنیت ملّی ایالات متّحده، دیدار خواهند کرد.
سِئول در حال انجام یک تلاش دیپلُماتیک فشرده برای پیشگیری از بدتر شدن وضعیت است، که این تلاش شامل مذاکراتی در مُسکوُ در روز یکشنبه بود.
روسیه میگوید تلاش خواهد کرد تا کُره شمالی را متقاعد سازد که طرح خود را برای آغاز دیگربار کار نیروگاه رها کند.

یک هشدار تِروریستی عمده با بازداشت مردی در آلمان پایان گرفت
مقامهای آلمانی میگویند که یک هشدار تِروریستی عمده با بازداشت مردی که یک هواپیمای کوچک را ربود و تهدید کرد که آن را به ساختمان بانک مرکزی اروپا در شهر فرانکفورت آلمان بکوبد پایان گرفته است.
مرد ۳۱ ساله مسلّح به ایستگاه تلویزیونی اِن تِ وِ در آلمان گفت که میخواست توجّه را به مرگ جودیث رِزنیک، فضانورد زن آمریکایی، جلب کند که در سال ۱۹۸۶ سوار بر سفینه فضایی چالِنجِر کشته شد.
حادثه ۲ ساعته فرانکفورت موجب بسته شدن فرودگاه شهر و تخلیه چندین ساختمان بزرگ شد.
رئیس پُلیس شهر گفت که بازجویی از مرد رباینده هواپیما نشان میدهد که او کاملاً حسّ واقع بینی اش را از کف داده بود.

ریچارد هاس : اوضاع کره شمالی بمراتب بغرنج تر از وضعیت عراق است
ریچارد هاس   ، مسئول برنامه ریزی سیاستهای وزارت امور خارجه آمریکا میگوید اوضاع کره شمالی بمراتب بغرنج تر از وضعیت عراق است.

آقای هاس در دهلی نو به خبرنگاران گفت کره شمالی هم اینک ، مواد مورد لزوم برای تولید چندین سلاح کشتار جمعی را در اختیار دارد و واشنگتن هنوز هم در تلاش است که برای مقابله با این مسئله، به توافقی بین المللی دست یابد.
آقای هاس که برای گفتگو در باره مسائل آسیای جنوبی، سرگرم دیداری دو روزه از هند است میگوید دهلی نو و واشنگتن، متحدان طبیعی یکدیگر هستند و در امر مقابله با تروریسم، چالشهای مشترک بسیاری دارند.

گروه امنیت ملی ایالات متحده سرگرم تهیه و تدارک طرحهائی برای اداره امور عراق در دوران پس از جنگ است
روزنامه نیویورک تایمز در شماره امروز خود گزارش داد که گروه امنیت ملی ایالات متحده سرگرم تهیه و تدارک طرحهائی برای اداره امور عراق و دموکراتیزه کردن این کشور در دوران پس از جنگ است.
نیویورک تایمز مینویسد بر اساس این طرحها، ارتش ایالات متحده دست کم برای ١٨ ماه در عراق حضور نظامی چشمگیری خواهد داشت.
دادگاههای نظامی برای محاکمه رهبران بلندپایه عراق تشکیل خواهد شد و حوزه های نفتی عراق بسرعت تحت کنترل قرار خواهد گرفت تا درآمد آن، صرف برنامه های بازسازی کشور در دوران پس از جنگ شود.
به گزارش نیویورک تایمز کاخ سفید مایل است که پس از خلع صدام حسین، دولتی غیرنظامی که احتمالاً از سوی سازمان ملل متحد روی کار آمده باشد زمام امور کشور را در دست گیرد.

تصویر های خبری
.

یک گروه شورشی ساحل عاج صلحبانان فرانسوی را مورد حمله قرار داده است
بگفته مقامات نظامی فرانسه، یک گروه شورشی ساحل عاج که بخشهای غربی این کشور آفریقائی را در کنترل دارد، صلحبانان فرانسوی را مورد حمله قرار داده است.

سخنگوی ارتش فرانسه گفت که شورشیان در نخستین ساعتهای بامداد امروز، با استفاده از خمپاره به مواضع نیروهای فرانسوی در محل حمله بردند.
خبرگزاری رویتر به نقل از این سخنگو گزارش داد که فرانسه، این حمله را جدی تلقی میکند اما آن را ناقض آتش بس اعلام شده بین دولت ساحل عاج و گروه اصلی شورشیان این کشور که بخش شمالی کشور را در کنترل دارد نمیداند.
دولت ساحل عاج و گروه اصلی شورشیان روز شنبه موافقت کردند که در مذاکرات صلح در پاریس که قرار است پانزدهم ژانویه آغاز شود شرکت کنند.

بازگشت آوارگان افغان به میهنشان امری نگران کننده است
کمیسریای عالی سازمان ملل متحد در امور آوارگان میگوید از زیادی تعداد آوارگان افغان که در سال جاری به میهنشان بازمیگردند نگران است چرا که این امر ممکنست بر زیربنای ضعیف و متزلزل این کشور فشار بیشتری وارد آورد.

کمیسریای عالی سازمان ملل در امور آوارگان میگوید در سال گذشته بیش از دو میلیون آواره افغان به کشورشان بازگشتند اما خود را با ویرانی روبرو دیدند.
پیش بینی میشود که امسال نیز یک میلیون و پانصد هزار آواره افغان به موطنشان بازگردند اما کمیسریای عالی سازمان ملل متحد هشدار میدهد که نخست باید مشکلاتی که این افراد احتمالاً با آنها روبرو خواهند شد مورد بررسی قرار گیرد چرا که در سراسر کشور، شغل و بهداشت کافی وجود ندارد و از آب آشامیدنی پاک و نیالوده نیز چندان خبری نیست.

جنایات صدام حسین علیه مخالفان سیاسی
در سال ۱۹۷۹، بلافاصله پس از به قدرت رسیدن، صدام حسین کلیه مخالفتهای سیاسی را در عراق خفه کرد.
او کوشیده است اقلیت های قومی و مذهبی را نیز خفه کند.
طی عملیات اَنفال در سالهای ۱۹۸۷ و ۱۹۸۸، رژیم عراق بیش از چهار هزار روستای کردنشین را از بین برد و کردهای باقیمانده را به درون مناطق خاص راند.
برآوردهائی که از میزان کشتار کردها به عمل آمده نشان می دهد که تعداد کردهائی که کشته شدند سر به یکصد و هشتاد و دو هزار نفر میزده است.
هزاران تن از کردها در اثر گاز سمی به هلاکت رسیدند.

گزارش وزارت امور خارجه آمریکا زیر عنوان « عراق: یک جمعیت سرکوب شده »، آنچه را که در یک شهرک کردنشین گذشت مستند ساخته است.
در ماه مارس ۱۹۸۸، شهرک حلبچه، با هشتاد هزار جمعیت، مورد حمله نیروی هوائی عراق قرار گرفت.
مدت سه روز، نیروهای عراق، روی سر مردم غیرنظامی گاز خردل، سموم اعصاب و ماده سمی وی اِکس که یک اسلحه شیمیائی بسیار قتاله است ریختند.
دست کم پنج هزار غیرنظامی ظرف چند ساعت پس از حملات اولیه جان سپردند.
هزاران نفر نیز در اثر آسیب وارده بوسیله مواد سمی، پس از تحمل درد و رنج در طول چندین سال، جان باختند.
کسانی که هنوز زنده اند کماکان دستخوش شیوع گسترده انواع سرطان، صدمات عصبی و اختلالات روانی هستند.

تشکیلات امنیتی عراق، به دستور صدام حسین، پیوسته و به گونه ای منظم و حساب شده، به شکنجه افراد، از جمله کردها سرگرم بوده اند.
کتک، تجاوز جنسی، شکستن دستها و پاها، و محرومیت از غذا و آب، درون زندانهای عراق، روالِ عادی است.
بالین احمد صالح، زندانی پیشین عراقی ها، که اکنون برای بخش کردی صدای آمریکا کار می کند، در اظهاریه ای که به مجمع حقوق بشر کنگره آمریکا تسلیم کرده گفته است که وی را به سبب آنکه یکی از دانشجویانِ کرد بود که در تظاهرات علیه رژیم بغداد دست به تظاهرات زده بودند بازداشت کردند.

آقای صالح می گوید وی و دیگر دانشجویانِ زندانی هر روز از ساعت هشت شب تا روز بعد زیر انواع شکنجه های بدنی قرار می گرفتند و هر شب دستهای او را از پشت می بستند و او را از سقف آویزان می کردند.
به بدن وی شوک الکتریکی می دادند و سیگار روشن شده را روی گوشت بدن او فشار میدادند تا خاموش شود و او را با سیم آنقدر می زدند تا بیهوش می شد.
یک شب، به گفته آقای صالح، مأموران زندان مردی را که در حال احتضار بود به بند او در زندان آوردند.
بدن آن مرد را با آهنِ داغ سوزانده بودند و چشمهایش را از حدقه در آورده بودند و دماغش را بریده بودند.
رئیس امنیت به بند آقای صالح آمد و پرسید می خواهی عاقبتت مانند این مرد باشد؟

بالین احمد صالح سر انجام آزاد شد و توانست خود را به آمریکا برساند.
مدت نُه ماه به سبب جراحات بدنی و روانی، تحت درمان پزشکان قرار گرفت.
این است ماهیت رژیمی که جهان با آن مواجه است.
وجود رژیم عراق برای همسایگان و خود مردم خطرناک است.

بیمارستان شناور نیروی دریائی آمریکا برای جنگ احتمالی عراق، روانه اقیانوس هند شد
بیمارستان شناور نیروی دریائی آمریکا، امروز از بندر بالتیمور در ایالت مریلند آمریکا رهسپار اقیانوس هند می شود تا برای درگیری احتمالی جنگ با عراق آماده باشد.

این بیمارستان دریائی هزار تخته حدود هزار پزشک و کارمند طبی دارد.
بیمارستان دریائی کامفورت  در عملیات توفان صحرا علیه عراق در سالهای ۱۹۹۰ و ۱۹۹۱ نیز خدمت کرد.
ضمناً روزنامه واشنگتن پست، به نقل از مقامات دفاعی آمریکا گزارش کرده است که نیروی زمینی آمریکا برای حمله احتمالی به عراق بسیج می شود و ممکن است تعداد نفرات آن از یکصد هزار سرباز تجاوز کند.

به گزارش یک روزنامه دیگر، باستون گلوب  ، حدود یکصد مأمور ویژه آمریکا و پنجاه مأمور سازمان اطلاعات مرکزی آمریکا (سی. آی. ای.)
قبلا ً به درون عراق رخنه کرده اند.
مقامات نظامی آمریکا و سازمان سی. آی. ای. از اظهار نظر درباره این گزارش خودداری کرده اند.

نخست وزیر کامبوج : رهبران باقیمانده حکومت خمرهای سرخ باید محاکمه شوند
هون سن  ، نخست وزیر کامبوج میگوید رهبران باقیمانده حکومت خمرهای سرخ ، باید بخاطر قتل عام حدود دو میلیون نفر در دوران حکومت بیرحمانه شان در اواخر دهه ۱۹۷۰ محاکمه شوند.

نخست وزیر کامبوج امروز در برابر گروهی از معالمان و دانش آموزان گفت که محاکمه رهبران خمرهای سرخ به اتهام نسل کشی، اجتناب ناپذیر است.
پیش بینی میشود که نمایندگان دولت کامبوج امروز در نیویورک با مقامات سازمان ملل متحد به گفتگو بنشینند تا مسئله تشکیل دادگاهی ویژه را برای محاکمه رهبران خمرهای سرخ مورد بحث قرار دهند.
این نخستین مذاکرات سازمان ملل با مقامات دولت کامبوج در یکسال گذشته است.

دولت اسرائیل به مقامات فلسطینی اجازه نخواهد داد در کنفرانس لندن حضور یابند
کابینه امنیتی اسرائیل تصمیم گرفت که در واکنش به بمب گذاریهای انتحاری و مرگبار دیروز، شرکت مقامات فلسطینی در جلسات مهمی را که قرار است در ماه جاری تشکیل شود ممنوع کند.

بگفته منابع اسرائیلی، دولت این کشور به مقامات فلسطینی اجازه نخواهد داد در کنفرانس لندن در باره اصلاحات در حکومت خودگردان فلسطینی حضور یابند و از برپائی اجلاس این هفته شورای مرکزی فلسطینیان در شهر رام الله نیز جلوگیری خواهد کرد.

دیروز، دو بمب گذار انتحاری فلسطینی خود را در تل اویو منفجر کردند .
درجریان این دو انفجار دست کم ۲۲ تن کشته و یکصد نفر مجروح شدند .
چندساعتی پس از این بمب گذاریها ، هلیکوپترهای توپدار ارتش اسرائیل یک کارگاه فلزسازی در شهر غزه را که بگفته مقامات اسرائیل محل تولید تسلیحات بوده است به موشک بستند .

روسیه خواستار آن است که ایالات متّحده بدون تأیید قبلی سازمان ملل متّحد اقدام نظامی علیه عراق انجام ندهد
روسیه خواستار آن است که ایالات متّحده بدون تأیید قبلی سازمان ملل متّحد اقدام نظامی علیه عراق انجام ندهد.
سِرگِی ایوانوُف، وزیر دفاع روسیه، روز یکشنبه گفت که روسیه اقدام نظامی توسّط ایالات متّحده و متّحدان آمریکا را علیه عراق بدون تأیید سازمان ملل متّحد اقدامی غیرمشروع و غیرموجّه قلمداد خواهد کرد.
در همینحال، آقای ایوانوُف ابراز اطمینان کرد که ایالات متّحده نتایج گزارش های بازرسان تسلیحاتی سازمان ملل متّحد در خاک عراق و مباحثات شورای امنیت ملل متّحد را محترم خواهد شمارد.
پیشتر عبدالله گُل، نخست وزیر ترکیه، در پی مذاکراتش در مصر با حُسنی مبارک، رئیس جمهور مصر، خواستار تلاش برای اجتناب از جنگ علیه عراق شد.

سازمان بین المللی انرژی اتمی برای آخرین بار به کره شمالی فرصت داد که از فعالیتهای هسته ای خود دست بردارد
سازمان بین المللی انرژی اتمی با تصویب قطعنامه ای، برای آخرین بار به کره شمالی فرصت داد که از جاه طلبیهای هسته ای خود دست بردارد و دو بازرسی را که هفته پیش اخراج کرد مجدداً در خاک خود بپذیرد.

هیأت مدیره سازمان بین المللی انرژی اتمی در جلسه اضطراری امروز خود در وین، از کره شمالی خواست که به تعهدات خود در توافقهای هسته ای بین المللی احترام گذارد.
این سازمان هشدار داد که اگر پیونگ یانگ چنین نکند مسئله را به شورای امنیت سازمان ملل متحد ارجاع خواهد کرد.
در قطعنامه امروز سازمان بین المللی انرژی اتمی هیچ ضرب الاجلی برای تبعیت کره شمالی تعیین نشده است .

پیش از تشکیل جلسه اضطراری امروز، محمد البرادی سرپرست سازمان بین المللی انرژی اتمی با صدور بیانیه ای گفت اگر کره شمالی انتظار دارد که جامعه بین المللی ، نگرانیهای امنیتی این کشور را مد نظر قرار دهد ، باید از حفاظتها وایمنی های هسته ای تبعیت کند .
وی گفت حل و فصل اختلافات کنونی را نمیتوان به تهدیدِ استفاده از سلاحهای هسته ای مرتبط ساخت .
آقای البرادی به تأکید پیونگ یانگ در این زمینه اشاره میکرد که ایالات متحده باید در اِزای حل و فصل مسئله برنامه هسته ای کره شمالی، امنیت این کشور را تضمین کند.
پیونگ یانگ بارها، واشنگتن را به برنامه ریزی برای حمله هسته ای به کره شمالی متهم کرده است.

در ایران بیش از دویست هزار نفر برای شرکت در انتخابات محلی ثبت نام کرده اند
در ایران، مسئولان برگزاری انتخابات میگویند بیش از دویست هزار نفر برای شرکت در انتخابات محلی که ماه آینده برگذار میشود ثبت نام کرده اند.

در تهران، بیش از یک هزار نفر برای تصاحب ١۵ کرسی شورای شهر با یکدیگر رقابت میکنند و یکی از این کاندیداها، خانم زهرا بهنودی همسر هاشم آقاجری استاد زندانی شده دانشگاه است.
صلاحیت کاندیداهای انتخابات ریاست جمهوری و پارلمانی باید از سوی شورای نگهبان که تحت کنترل افراطیون محافظه کار است تأیید شود اما نامزدان احراز مقامهای شهری، مشمول چنین امری نیستند و بهمین سبب بسیاری از کاندیداهای اصلاح طلب در انتخابات محلی شرکت میکنند.

نخستین انتخابات محلی ایران از زمان انقلاب اسلامی در سال ۱۹۷۹ تا کنون، چهارسال پیش برگذار شد.

پزریدنت بوش طرح احیاء اقتصاد آمریکا را که وی " طرح ایجاد رشد و اشتغال " نامیده است اعلام کرد
پزریدنت بوش طرح احیاء اقتصاد آمریکا را که وی " طرح ایجاد رشد و اشتغال " نامیده است اعلام کرد.
رئیس جمهوری آمریکا امروز در نطقی در شهر شیکاگو گفت می کوشد مالیات بر سود سهام لغو شود و فوراً کاهشهای مالیاتی در سطحی گسترده به مورد اجرا در آید.
وی افزود کاهش مالیاتها بر قدرت خرید مصرف کنندگان می افزاید و کار ایجاد می کند و اقتصاد را نیرو می بخشد.

ادامه خبر

اعضای یکصد و هشتمین دوره کنگره آمریکا سوگند ادا کردند و جلسه جدید کنگره که جمهوریخواهان در هر دو مجلس ِ آن اندکی اکثریت یافته است آغاز شد.
جمهوریخواهان امیدوارند برنامه های اقتصادی پرزیدنت بوش را به تصویب برسانند در حالی که دموکراتها می کوشند در سیاست اقتصادی دولت تغییراتی بدهند.
سناتور ویلیام فریست رئیس جدید اکثریت سنا شده و تام دَشِل، رهبر اقلیت بطور غیرمنتظره اعلام کرد که در انتخابات بعدی ریاست جمهوری آمریکا نامزد نخواهد شد و مایل است که همه توجه خود را به وظائف خویش در سنا معطوف سازد.

در این حال، پرزیدنت بوش طرح خود را برای تحرک بخشیدن به اقتصاد آمریکا اعلام می کند.
پرزیدنت بوش دیروز به خبرنگاران گفت که طرح اقتصادی ششصد میلیارد دلاری او بر خلاف ادعای منتقدان دموکرات که می گویند فقط به نفع ثروتمندان است مستقیماً به سود همه آمریکائیان عمل خواهد کرد.
به موجب طرح پرزیدنت بوش، مالیات بر سود سهام لغو می شود و از میزان مالیات ۹۲ میلیون آمریکائی بطور متوسط هزار دلار کاسته می شود

.
آدرس ایی-میل ما

ایی میل فرهنگستان زبان

فرانسه: امروز ۹ نفر از صلحبانان مستقر در ساحل عاج مجروح شدند
فرانسه میگوید در جنگ روز دوشنبه در ساحل عاج، ۹ نفر از صلح بانان آن کشور مجروح، و ۳۰ شورشی کشته شدند.
یک سخنگوی ارتش فرانسه گفت صلح بانان در حال عملیات جستجو در نزدیکی شهر عمده دو کو در غرب ساحل عاج مورد حمله قرار گرفتند و مجبور به پاسخگوئی شدند.
فلیکس دو، رهبر شورشیان غربی میگوید این حمله به تلافی بمباران توسط هلیکوپترهای دولت ساحل عاج، صورت گرفته است، اتهامی که دولت ساحل عاج آنرا رد میکند.
شورشیان میگویند صلح بانان فرانسوی از دولت این مستعمره سابق فرانسه حمایت میکنند.

امروز بهای نفت تحت تأثیر این خبر که اوپک ممکن است بر تولید نفت خود بیافزاید ناگهان کاهش یافت
عربستان سعودی به دیگر کشورهای عضو سازمان اوپک فشار می آورد تا برای پیشگیری از افزایش بهای نفت که رشد اقتصاد جهان را به خطر می اندازد اقدام به افزایش تولید نفت خود کنند.
خبرگزاری فرانسه به نقل ازشاهزاده سعود الفیصل، وزیر امور خارجه عربستان سعودی گزارش کرده است که به گفته او بهای نفت بالا رفته و به همین دلیل باید تولید نفت افزایش یابد.

عربستان سعودی پیشنهاد کرده است که تولید نفت اوپک روزانه دو میلیون بشکه افزایش یابد.
اعتصاب نفت در کشور ونزوئلا و خطر درگیری جنگ در عراق به رهبری آمریکا بهای نفت را در بورس لندن و نیویورک از بشکه ای سی دلار بالاتر برده است.

امروز بهای نفت تحت تأثیر این خبر که اوپک ممکن است بر تولید نفت خود بیافزاید ناگهان کاهش یافت

پرزیدنت بوش: عراق هنوز وقت آن را دارد که از جنگ اجتناب کند
پرزیدنت بوش میگوید عراق هنوز وقت آنرا دارد که خود را خلع سلاح کرده و از جنگ اجتناب کند، اما از این اتهام صدام حسین رهبر عراق که گفته است بازرسان تسلیحاتی سازمان ملل متحد صرفا سرگرم کارهای اطلاعاتی هستند، دلسرد شد.
آقای بوش گفت عراق متعهد به خلع سلاح شدن است.
اما اضافه کرد که بنظر نمیرسد رهبر عراق خواسته های سازمان ملل در زمینه خلع سلاح را اجابت کرده باشد.
پرزیدنت بوش این سخنان را در حالی ابراز میداشت که یک کشتی بیمارستانی یک هزار تختخوابی آمریکا عازم منطقه خلیج فارس شد، اقدامی که تازه ترین نشانه از آماده شدن آمریکا برای جنگ علیه عراق بشمار میرود.
مقامات آمریکائی میگویند طرحهای حضور عظیم و گسترده نیروی نظامی در عراق را در صورتیکه صدام حسین از قدرت کنار گذاشته شود، بصورت نهائی در میاورند.

نخست وزیر بریتانیا از حمایتی که از سیاست آمریکا در قبال عراق بعمل میآورد دفاع کرد
تونی بلر نخست وزیر بریتانیا از حمایتی که از سیاست آمریکا در قبال عراق بعمل میآورد دفاع کرد و گفت اتحاد و هم پیمانی با ایالات متحده برای بریتانیا اهمیتی عظیم دارد.

آقای بلر امروز در جلسه ای که با حضور ۱۵۰ تن از سفرای بریتانیا در لندن تشکیل شده بود گفت عراق باید از هرگونه سلاح کشتار جمعی عاری شود و افزود که بریتانیا باید برای حفظ نفوذ خود با ایالات متحده آمریکا همکاری کند.
نخست وزیر بریتانیا گفت امیدوار است که با استفاده از این نفوذ از ایالات متحده بخواهد که برمسائلی چون فقر جهانی، گرمتر شدن هوای جهان و اوضاع خاورمیانه تأکیدی بیشتر کند .

آمریکا می گویدحاضربه گفتگوبا کره شمالی است
ایالات متحده میگوید حاضر است با کره شمالی به گفتگو بنشیند اما هیچ امتیازی برای تشویق حکومت کمونیست اینکشور به دست کشیدن از برنامه هسته ایش نخواهد داد.

سخنگوی وزارت امور خارجه ایالات متحده این خبر را امروزدر واشینگتن در پایان گفتگوهای دوروزه دیپلماتهای آمریکا، ژاپن و کره جنوبی در باره نحوه مقابله با کره شمالی اعلام کرد.
هیأتهای نمایندگی این سه کشور باردیگر از پیونگ یانگ خواستند که از جاه طلبیهای هسته ای خود دست بکشد.
پیشتر، کره شمالی تهدید کرد که اگر سازمان ملل متحد بخاطر برنامه هسته ای پیونگ یانگ دست به اعمال تحریمهائی اقتصادی علیه این کشور بزند، وارد جنگ خواهد شد.

بیانیه تهدید آمیز و مقابله طلبانه دولت کره شمالی امروز یعنی یک روز پس از زمانی صادر شد که سازمان بین المللی انرژی اتمی برای آخرین بار به پیونگ یانگ فرصت داد که دست از جاه طلبیهای هسته ای خود بردارد .

بازگشت چهار ناوی عراقی به کشورشان
چهار ناوی عراقی که ماه گذشته بوسیله نیروهای کویت دستگیر شده بودند امروز با میانجیگری کمیته بین المللی صلیب سرخ به میهنشان بازگردانده شدند.

صلیب سرخ میگوید دولت کویت از این سازمان خواسته بود که به عملیات بازگرداندن عراقیهای بازداشت شده کمک کند .

چهار ناوی عراقی روز پنجم دسامبر بوسیله مقامات کویت بازداشت شدند.
کویت میگوید قایق حامل عراقیها وارد آبهای ساحلی این کشور شده بود اما عراق این اتهام را تکذیب میکند

مقامات بریتانیا خبر دستگیری شش مرد آفریقائی تبار را که در آپارتمان مسکونی یکی از آنها آثاری از سَمّ مهلکِ ریسین کشف شده بود اعلام کردند
مقامات بریتانیا خبر دستگیری شش مرد آفریقائی تبار را که در آپارتمان مسکونی یکی از آنها آثاری از سَمّ مهلکِ ریسین کشف شده بود اعلام کردند.

بگفته مقامات رسمی در حال حاضر پلیس ِ ضد تروریزم سرگرم بازجوئی از این شش نفر است که بامداد روزیکشنبه، درمحلات مختلف لندن بازداشت شده اند.
یک زن که همراه با این شش نفر ستگیر شده بود، پس از بازجوئی آزاد شد.

مقامات رسمی در باره جزئیات امر چیزی نمیگویند اما بگفته مقامات اسکاتلندیارد ، ریسین، سمی بینهایت قوی و مرگبار است که از دانه کرچک استخراج میشود .

گمان می رفت هواپیمای افغان با مسئله هواپیماربایی روبروست
دوهواپیمای خطوط هوائی افغانستان که گفته میشد دست کم یکی از آنها ربوده شده است، در اقدامی احتیاطی در امارات عربی متحده بزمین نشستند.
بگفته مقامات افغانستان این دوهواپیمای خطوط هوائی آریانا، زائران حج را از شهر هرات به عربستان سعودی میبُردند.

یک مقام افغان میگوید نیروهای ائتلافِ تحت رهبری آمریکا در افغانستان مظنون شده بودند که یا یک هواپیماربا در داخل یکی از هواپیماها است و یا بمبی درآن کار گذاشته شده است.
مقامات امارات عربی متحده هواپیماها را در یک پایگاه نظامی دوبی به زمین نشاندند و آنها را مورد تجسس وبازرسی قرار دادند.
اکنون مقامات افغان و امارات هردو میگویند هیچ نشانه ای از هواپیماربائی در داخل هواپیماها بچشم نمیخورد .

چین می گوید کمکی ازصنایع موشک سازی آمریکانگرفته
چین اتهامات ایالات متحده را در این زمینه که دو کمپانی آمریکائی بطور غیرقانونی تکنولوژی موشکی به پکن فرستاده اند انکار کرد.
سخنگوی وزارتخارجه چین امروز به گزارشگران گفت چین هیچگونه کمکی از " هیوز الکترونیکز " و بخش سرویس های ماهواره ای " بوئینگ " دریافت نکرده است.