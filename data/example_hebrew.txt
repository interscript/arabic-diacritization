חוֹקְרִים רַבִּים לֹא הִשְׁתַּכְנְעוּ וְנוֹתְרוּ מְבוּלְבָּלִים.
לְאַחַר שֶׁמֶּחְקָרוֹ הָרִאשׁוֹן פּוּרְסַם, הִתְקַשְּׁרָה אֶל שְׁטֵרְן אִישָּׁה שֶׁבַּעֲלָהּ, חֲתַן פְּרַס נוֹבֵּל, סָבַל מִמִּקְרֶה חָמוּר שֶׁל אַלְצְהַיְימֵר.
"הִיא אָמְרָה, 'עַל מָה אַתָּה מְדַבֵּר, לַעֲזָאזֵל!'" אָמַר שְׁטֵרְן.
אַף-עַל-פִּי שֶׁאִישׁ לֹא טָעַן - אוֹ אוֹמֵר כַּיּוֹם - שֶׁהַשְׂכָּלָה הִיא עֲרוּבָּה לַהֲגָנָה מִפְּנֵי שִׁיטָּיוֹן, הִתְקַשּׁוּ לְקַבֵּל אֶת הָרַעְיוֹן שֶׁמַּשֶּׁהוּ אָמוֹרְפִי כְּמוֹ הַשְׂכָּלָה יָכוֹל לְהָגֵן עַל הַמּוֹחַ מִפְּנֵי פְּגִיעָתָהּ הַפִיזִית הַמַּמָּשִׁית שֶׁל מַחֲלָה קָשָׁה.
"פָּשׁוּט לֹא חָשַׁבְנוּ שֶׁהַמּוֹחַ עוֹבֵד כָּכָה," אוֹמֵר שְׁטֵרְן.
אַךְ בְּמִידָּה הוֹלֶכֶת וְגוֹבֶרֶת נִרְאֶה שֶׁאָכֵן, כָּךְ הוּא עוֹבֵד.
מֶחְקָרִים מְהֵימָנִים נוֹסָפִים, כְּדוּגְמַת מֶחְקָר "הַמִּסְדָּרִים הַדָּתִיִּים" שֶׁל רַאשׁ (עוֹד נְזִירוֹת, וְגַם כְּמָרִים) בְּ-2004, חָשְׂפוּ גַּם שֶׁבְּרָמַת חוּמְרָה נְתוּנָה, נִמְצְאוּ אֵצֶל הַמַּשְׂכִּילִים יוֹתֵר גּוּשֵׁי סִיבִים וּמִשְׁקָעִים - עוֹד הוּכְחָה, אוּלַי, שֶׁבַּעֲלֵי הַהַשְׂכָּלָה הַרְבֵּה יוֹתֵר הָיוּ מוּגַנִּים לְמֶשֶׁךְ זְמַן רַב יוֹתֵר מִפְּנֵי הַשְׁפָּעָתָהּ הַקָּשָׁה בְּיוֹתֵר שֶׁל הַמַּחֲלָה.
אוֹתָהּ קְבוּצָה גַּם מָצְאָה שֶׁלֹּא רַק רָמַת הַהַשְׂכָּלָה הָיְתָה קְשׁוּרָה לְסַכָּנַת הַשִּׁיטָּיוֹן, אֶלָּא גַּם "פְּעִילוּיוֹת מְעוֹרְרוֹת-קוֹגְנִיצְיָה".
בְּמֶחְקָר מְכוֹנֵן, שֶׁנָּתַן דְּחִיפָה לְתַעֲשִׂיַּית הַתַּשְׁבְּצִים, מָצְאָה קְבוּצַת רַאשׁ שֶׁבְּמַהֲלַךְ תְּקוּפָה שֶׁל חָמֵשׁ שָׁנִים הָיָה לְמִי שֶׁהִרְבּוּ לְהַפְעִיל אֶת תָּאֵי הָעֶצֶב שֶׁלָּהֶם סִיכּוּי נָמוּךְ בְּחֵצִי לְפֶתַח אַלְצְהַיְימֵר.
פְּעִילוּיוֹת מְעוֹרְרוֹת הוּגְדְּרוּ כְּכָאֵלֶּה, שֶׁבָּהֶן "חִיפּוּשׂ אוֹ עִיבּוּד מֵידָע" הָיָה חֵלֶק מֶרְכָּזִי, וְשֶׁנִּיתָּן לַעֲשׂוֹתָן לְבַד (כְּדֵי לְנַטְרֵל אֶת הַשְׁפָּעַת הַחֲבֵרוּת, שֶׁתְּרוּמָתָהּ לַמּוֹחַ עֲשׂוּיָה לִהְיוֹת אַדִּירָה).
כְּלוֹמַר: מִשְׂחַק בְּרִידְג' הָיָה מִחוּץ לַתְּחוּם, אַךְ קְרִיאַת מָגָזִינִים וְעִיתּוֹנִים, בִּיקּוּר בַּסִּפְרִיָּה, הִשְׁתַּעְשְׁעוּת בְּמִשְׂחֲקֵי מִילִּים, הִשְׁתַּתְּפוּת בְּשִׁיעוּרֵי מוּזִיקָה אוֹ לְמִידַּת שָׂפָה זָרָה - כּוּלָּם נֶחְשְׁבוּ.אֲנִי נִכְנָס לַחֶדֶר וּמִתְיַישֵּׁב עַל הַמִּיטָּה וּפוֹתֵחַ אֶת קוּפְסַת הַצְּבָעִים וְאֶת חוֹבֶרֶת הַצְּבִיעָה וּמוֹצִיא אֶת הָאָדוֹם הַמְּסַחְרֵר מֵהַקּוּפְסָה וּמַתְחִיל לִקְרוֹא.
בִּתְחִילַּת הַחוֹבֶרֶת מְסוּפָּר הַסִּיפּוּר שֶׁל ג'וֹ.
ג'וֹ הוּא שַׁתְיָין שֶׁמְּאַבֵּד אֶת אִשְׁתּוֹ, אֶת הָעֲבוֹדָה שֶׁלּוֹ, אֶת כָּל כַּסְפּוֹ, וּבְסוֹפוֹ שֶׁל דָּבָר מַגִּיעַ לָרְחוֹב וְשָׁם הוּא שׁוֹתֶה יַיִן זוֹל יָשָׁר מֵהַבַּקְבּוּק.
לְאוֹרֶךְ כָּל הַתְּקוּפָה הַזֹּאת מְסָרֵב ג'וֹ לְהוֹדוֹת שֶׁיֵּשׁ לוֹ בְּעָיָה וְשֶׁהוּא אִיבֵּד שְׁלִיטָה.
הַסִּיפּוּר מְסוּפָּר בְּמִילִּים פְּשׁוּטוֹת וּבְצִיּוּרִים פְּשׁוּטִים, רִישּׁוּמִים בְּקַו שֶׁל דְּמוּיוֹת וּמְקוֹמוֹת, וְאֵת אֵלֶּה צָרִיךְ לְמַלֵּא בַּצֶּבַע.
אִם אֲנִי מֵבִין נָכוֹן, הָרַעְיוֹן הַבְּסִיסִי הוּא שֶׁבִּזְמַן שֶׁאֲנִי מַשְׁקִיעַ זְמַן בִּצְבִיעַת הַתְּמוּנוֹת, אֲנִי אָמוּר לְהַפְנִים אֶת הַסִּיפּוּר הַזְּוָועָתִי שֶׁל ג'וֹ וּלְשַׁיֵּיךְ אֶת הַזְּוָועָה הַזֹּאת לְמַצָּבִים שׁוֹנִים בַּחַיִּים שֶׁלִּי.
אִם ג'וֹ אִיבֵּד שְׁלִיטָה, הֲרֵי גַּם אֲנִי אִיבַּדְתִּי שְׁלִיטָה.
אִם ג'וֹ מַגִּיעַ לָרְחוֹב, הֲרֵי כְּדַאי לִי לְהִיזָּהֵר, אַחֶרֶת גַּם אֲנִי אֶהְיֶה הוֹמְלֵס.
סוֹף הַסִּיפּוּר שֶׁל ג'וֹ אוֹפְּטִימִי לְמַדַּי: הוּא מוֹדֶה שֶׁאִיבֵּד שְׁלִיטָה וּמִצְטָרֵף לְאַלְכּוֹהוֹלִיסְטִים אֲנוֹנִימִים.
אַחַר כָּךְ יֵשׁ שְׁאֵלוֹן וּבוֹ עֶשְׂרִים וְשֶׁבַע שְׁאֵלוֹת שֶׁעוֹסְקוֹת בְּהֶרְגֵּלֵי הַשְּׁתִיָּיה שֶׁל הַנִּבְדָּק.
הַשְּׁאֵלוֹת פְּשׁוּטוֹת, וְכוּלָּן מְחַיְּיבוֹת תְּשׁוּבוֹת שֶׁל כֵּן וְלֹא.
הַאִם יֵשׁ מַצָּבִים שֶׁאֵינְךָ מַרְגִּישׁ בָּהֶם בְּנוֹחַ אִם אֵין בְּנִמְצָא אַלְכּוֹהוֹל? כֵּן.
הַאִם קָרָה פַּעַם שֶׁהִתְעוֹרַרְתָּ בַּבּוֹקֶר לְאַחַר לַיְלָה שֶׁל שְׁתִיָּיה וְלֹא זָכַרְתָּ אֵיפֹה הָיִיתָ בָּעֶרֶב הַקּוֹדֵם? כֵּן.
כְּשֶׁאַתָּה פִּיכֵּחַ, הַאִם אַתָּה מִתְחָרֵט עַל דְּבָרִים שֶׁעָשִׂיתָ בִּהְיוֹתְךָ שִׁיכּוֹר? כֵּן.
הַאִם הַיָּדַיִים שֶׁלְּךָ רוֹעֲדוֹת בַּבּוֹקֶר שֶׁלְּאַחַר לַיְלָה שֶׁל שְׁתִיָּיה? כֵּן.
הַאִם קוֹרֶה שֶׁאַתָּה שָׁתוּי בְּמֶשֶׁךְ כַּמָּה יָמִים רְצוּפִים? כֵּן, כֵּן, כֵּן, כֵּן.
אֲנִי עוֹנֶה בְּחִיּוּב לְכָל הַשְּׁאֵלוֹת, וְעַל פִּי הַמַּפְתֵּחַ שֶׁבְּסוֹף הַשְּׁאֵלוֹן, פֵּירוּשׁ הַדָּבָר שֶׁאֲנִי נִמְצָא בַּשְּׁלַבִּים הָאַחֲרוֹנִים שֶׁל אַלְכּוֹהוֹלִיזְם כְרוֹנִי וּמְסוּכָּן.
מָה אַתֶּם סָחִים."אַתְּ חוֹלֶה, לוּנָה?" שָׁאַל בְּרָכוֹת.
"הִיא לֹא חוֹלָה!" עָנְתָה רוֹזָה בִּמְקוֹמָהּ, "אֲבָל אַבָּא שֶׁלָּהּ חוֹשֵׁב שֶׁהִיא לֹא צְרִיכָה לַעֲבוֹד, הִיא צְרִיכָה לָשֶׁבֶת בַּבַּיִת."
"לָשֶׁבֶת בַּבַּיִת?" הִתְפַּלֵּא הָאָדוֹן זַקְס, "לֹא חֲבָל? לוּנָה אוֹהֶבֶת כָּל כָּךְ אֶת עֲבוֹדָתָהּ, הַאִם אֲנִי לֹא מְשַׁלֵּם לָהּ מַסְפִּיק? כִּי אִם זֹאת הַבְּעָיָה אָז אֵין בְּעָיָה, אֲנִי אֶשְׂמַח לְהַעֲלוֹת אֶת מַשְׂכּוּרְתָּהּ בְּכַמָּה לִירוֹת."
"זֹאת לֹא הַבְּעָיָה, אָדוֹן זַקְס," אָמְרָה רוֹזָה, "הַבְּעָיָה הִיא שֶׁבַּעֲלִי לֹא רוֹצָה שֶׁהַבַּת שֶׁלּוֹ תַּעֲבוֹד בַּחֲנוּת שֶׁל אֲחֵרִים, יֵשׁ לָנוּ חֲנוּת מִשֶּׁלָּנוּ, אִם הִיא רוֹצָה לַעֲבוֹד שֶׁתַּעֲבוֹד אֶצְלֵנוּ."
"בַּחַיִּים, בַּחַיִּים אֲנִי לֹא אֶעֱבוֹד בַּשּׁוּק!" הִתְפָּרְצָה לוּנָה וּפָצְתָה אֶת פִּיהָ לָרִאשׁוֹנָה מֵאָז נִכְנַס הָאָדוֹן זַקְס לְבֵיתָם.
רוֹזָה בָּלְעָה אֶת רוּקָּהּ, הִיא הָיְתָה קְרוֹבָה לִסְטוֹר לְבִתָּהּ, שׁוּב מְבַיֶּישֶׁת אוֹתָהּ בַּת נַעֲוַות הַמַּרְדּוּת לִפְנֵי אֲנָשִׁים זָרִים, כַּמָּה הָיְתָה רוֹצָה לִסְתּוֹם לָהּ אֶת הַפֶּה עִם הַסְּפּוֹנְגְ'דּוֹר אַחַת וּלְתָמִיד...
