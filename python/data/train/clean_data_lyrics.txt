בְּאֶרֶץ הָעֵצִים הַיְּרוּקִּים
לֹא פֹּה וְלֹא שָׁם
בְּשׁוּם מָקוֹם אִם בִּכְלָל
חַי אִישׁ יָרוֹק
לֹא שָׁתָה וְלֹא אָכַל
וְלֹא חַי אִם בִּכְלָל
עַד שֶׁמֵּת

בְּאֶרֶץ הָעֵצִים הַיְּרוּקִּים
הַכֹּל הָיָה יָרוֹק
אֲדָמָה יְרוּקָּה
חַיִּים יְרוּקִּים
וְזֶה לֹא בִּצְחוֹק

הוּא קָם בַּבּוֹקֶר עִם חַמָּה יְרוּקָּה
אוֹכֵל בְּשַׁלְוָוה אֲרוּחָה יְרוּקָּה
לוֹקֵחַ פַּחִית וּמִכְּחוֹל וְסוּלָּם
רוֹתֶם אֶת סוּסָיו יְרוּקִּים הֵם כּוּלָּם

בְּאֶרֶץ הָעֵצִים הַיְּרוּקִּים...

בַּכְּנִיסָה לְעוֹלָם מְעַרְבֵּב הוּא צְבָעִים
עוֹצֵר אֶת סוּסָיו פָּשׁוּט לִבְדּוֹק אִם
הַבָּתִּים יְרוּקִּים אֲדָמָה יְרוּקָּה
הוּא צוֹבֵעַ הַכֹּל וּמַרְבִּיץ יְרִיקָה

כָּךְ שָׁנִים הוּא נוֹהֵג זֶה כּוֹחוֹ שֶׁל הֶרְגֵּל
עַד שֶׁבּוֹקֶר אֶחָד הוֹפּ הַכֹּל הִתְקַלְקֵל
כְּשֶׁהֵצִיץ בִּבְאֵר הַצְּבָעִים קִיבֵּל שׁוֹק
הִיא הָיְיתָה רֵיקָה נֶעֱלַם הַיָּרוֹק

בְּאֶרֶץ הַצְּבָעִים הַיְּרוּקִּים...

הָאִישׁ הַיָּרוֹק אָז הֵחֵל לְהִתְבַּטֵּל
לֹא אָכַל לֹא שָׁתָה רַק עֵינַיִים גִּילְגֵּל
בְּעוֹלָם כֹּה רָגִיל הוּא הִרְגִּישׁ מוּעָקָה
לֹא הָיְיתָה לוֹ בְּרֵירָה וְהוּא מֵת בִּנְשִׁיקָה

בְּאֶרֶץ הָעֵצִים הַיְּרוּקִּים
הַכֹּל חָזַר לְקַדְמוּתוֹ
הָאֲדָמָה חוּמָה חַיִּים אֲפוֹרִים
אִישׁ יָרוֹק נֶעֱלַם
כְּבָר לֹא רָאוּ אוֹתוֹהָיָה חָשׁוּב לִחְיוֹת בְּכָבוֹד, לְהַגִּיד שֶׁהַמֶּלֶךְ הוּא עֵירוֹם,
לְקַבֵּל אוֹ לָתֵת לָךְ כָּל יוֹם מַתְּנַת יוֹמוּלֶדֶת.
אַבָּא מֵת לִי בְּיוֹם רִאשׁוֹן, עֲרָפֶל כִּיסָּה אֶת שְׁאֵרִית הַיּוֹם,
עָמַדְנוּ קְרוֹבִים וּבוֹכִים לְיַד הַדֶּלֶת.

הָיָה לָךְ כִּישָּׁרוֹן לִבְדִידוּת, לִבְחוֹר בַּחַיִּים וְלֹא לָמוּת,
בְּעוֹלָם עָצוּב מָלֵא בְּגִזְעָנוּת, הַלֵּב פָּשׁוּט נִקְרַע לִי,
כְּשֶׁלָּחַשְׁתָּ לִי לְיַד הַפָּנָס, "רַק שֶׁאֱלוֹהִים יַשְׁאִיר אוֹתָנוּ כָּךְ,
רוֹעֲדִים אוֹהֲבִים מְאוּשָּׁרִים הֲכִי בָּנָאלִי".

אֵיךְ מַרְגִּישִׁים כְּשֶׁיֵּשׁ אַהֲבָה?
לִפְעָמִים מוּתָּשִׁים מֵרוֹב קִירְבָה,
רְטוּבִּים כְּמוֹ גֶּשֶׁם, סוֹעֲרִים כְּמוֹ רוּחַ.
אֵיךְ יוֹדְעִים שֶׁזֶּה בָּא, אֵיךְ יוֹדְעִים הָלַךְ,
לִפְעָמִים אַהֲבָה זֶה פָּשׁוּט כָּל כָּךְ,
אֵיךְ לֹא הֵבַנְתְּ אָז שֶׁנִּהְיֵיתִי קְצָת תָּקוּעַ?
כְּשֶׁהַלֵּילוֹת הָיוּ צְרוּבִים בְּחוֹם, וְהָעוֹלָם הָיָה רָגוּעַ.
הָיָה חָשׁוּב לָנוּ לָרוּץ בָּרְחוֹבוֹת,
לֹא לְזַיֵּיף צְחוֹקִים, לֹא לְחַפֵּשׂ צָרוֹת,
אֲנִי עוֹד מִתְרַגֵּשׁ, כְּשֶׁכּוּלָּם מְדַבְּרִים אִיתִּי עָלַיִיךְ.
לֹא נוֹפֵל לְצָרוּת הָעַיִן, לֹא מִתְיָיאֵשׁ כְּשֶׁנּוֹפְלִים לִי הַשָּׁמַיִים,
עוֹצֵם אֶת עֵינַיי וְחוֹשֵׁב עָלַיִיךְ עֲדַיִין.

אֵיךְ מַרְגִּישִׁים כְּשֶׁיֵּשׁ אַהֲבָה? לִפְעָמִים מוּתָּשִׁים מֵרוֹב קִירְבָה...אוּלַי הַכֹּל חֲלוֹם
שֶׁאִישׁ זָקֵן חוֹלֵם אוֹתָנוּ
עוֹלֶה יוֹרֵד לוֹ יוֹם
מָה יְהֵא אִיתָּנוּ?

אוּלַי יָשֵׁן אַלְפֵי שְׁנוֹת אוֹר
מִזְּמַן שְׁקִיעַת הַשֶּׁמֶשׁ
יָשֵׁן חוֹלֵם חָלַף לוֹ דּוֹר
עַל מָה חָלַמְתָּ אֶמֶשׁ?
אִישׁ זָקֵן שֶׁחוֹלֵם אוֹתָנוּ

אוּלַי הַכֹּל חֲלוֹם...

אוּלַי עַל שָׁם אוּלַי רָחוֹק?
אֶפְשָׁר קָרוֹב לְפֹה
אִישׁ זָקֵן כְּמוֹ תִּינוֹק
עַל הַטּוֹב וְהָרַע שֶׁבּוֹ
אִישׁ זָקֵן שֶׁחוֹלֵם אוֹתָנוּ

עַד מָתַי מָתַי תִּחְיֶה אֶת הַחֲלוֹם הַזֶּה?
אִם תָּקִיץ שׁוּב לֹא נִהְיֶה
יוֹתֵר חֲלוֹם כָּזֶה
אִישׁ זָקֵן שֶׁחוֹלֵם אוֹתָנוּיָשַׁבְתִּי אָז בָּאוֹטוֹבּוּס, מִתְנַדְנֵד כְּמוֹ עַל סוּס,
דּוֹהֵר לַמֶּרְחַקִּים,
הָיְתָה לוֹ עֲנִיבַת פַּרְפָּר, וְאוּלַי פַּרְפַּר עַל עֲנִיבָה,
וְלָהּ שִׂמְלַת פְּרָחִים.
אֲנִי יָכוֹל עַכְשָׁיו לִזְכּוֹר אֶת שְׁנֵיהֶם דֵּי אוּמְלָלִים,
וּמֵהַחַלּוֹן רוּחוֹת שָׁרָב.
וְהִיא בּוֹכָה וְהוּא מוֹחֶה אֶת דִּמְעוֹתֶיהָ וּמְנַחֵם,
יֵשׁ אוֹר בִּקְצֵה הַמִּנְהָרָה.

הֲמוֹן שָׁנִים עָבְרוּ מֵאָז, הַשִּׁינּוּיִים כְּבָר נִקְבְּעוּ,
הָיִיתִי כְּאֶחָד הַנְּעָרִים.
מִתַּחַת לַעֲצֵי שְׂדֵירָה, שֶׁמִּזְּמַן כְּבָר נִגְדְּעוּ,
נִיסִּיתִי עִם הַהִיא.
אֲנִי יָכוֹל לִזְכּוֹר בְּכַעַס, אוֹתָהּ מִתַּחַת לַפָּנָס, דּוֹפֶקֶת לִי מַכּוֹת,
וְאוֹתִי רָץ בְּתוֹךְ הָעִיר, עִם הַפָּנִים הַבּוֹעֲרִים, מְחַפֵּשׂ תָּ'אוֹר.

חֲלוֹמוֹת דִּימְיוֹנִיִּים זֶה כָּל הַסִּיכּוּי לִחְיוֹת,
בְּלִי לְהִישָּׁבֵר כָּל יוֹם כְּשֶׁרַע.
לַעֲבוֹר אֶת הַשָּׁנִים לִמְצוֹא אִיִּים שֶׁל טוֹב,
בִּקְצֵה הַמִּנְהָרָה.
לְעַשֵּׁן סִיגַרְיָה, לְחַבֵּק אִישָּׁה בְּחוֹם,
לִקְרוֹא סְפָרִים מִתַּחַת לַמְּנוֹרָה.
לַעֲזוֹב בַּחוֹשֶׁךְ, לְחַפֵּשׂ רַק אֶת הָאוֹר,
בִּקְצֵה הַמִּנְהָרָה.

יוֹשֵׁב עַכְשָׁיו בַּמְּכוֹנִית, לוֹקֵחַ נְשִׁימָה גְּדוֹלָה,
בְּיוֹם כָּזֶה עוֹזְבִים הַכֹּל.
שֶׁבַע וָחֵצִי בַּשָּׁעוֹן, זֶה קוֹרֶה לְכָל אֶחָד, שֶׁהַחוּלְשׁוֹת גּוֹבְרוֹת.
אֲנִי יָכוֹל עַכְשָׁיו לִצְעוֹק, הֲרֵי זֶה לֹא נֶגֶד הַחוֹק,
יָכוֹל לִקְרוֹא שׁוּב לְעֶזְרָה,
מִצַּד שֵׁנִי יָכוֹל לִזְכּוֹר
אוֹתוֹ אוֹמֵר לָהּ: "תִּרְאִי אוֹר
בִּקְצֵה הַמִּנְהָרָה".

כָּל אֶחָד נִפְגַּע, כָּל אֶחָד נִבְגַּד,
כָּל אֶחָד סוֹחֵב רַק אֶת עַצְמוֹ.
כָּל אֶחָד אוֹהֵב, כָּל אֶחָד עוֹזֵב,
לְכָל אֶחָד יֵשׁ אוֹר, בַּחוֹשֶׁךְ הַגָּדוֹל.

אֲנִי יָכוֹל עַכְשָׁיו לִצְעוֹק, הֲרֵי זֶה לֹא נֶגֶד הַחוֹק,
יָכוֹל לִקְרוֹא שׁוּב לְעֶזְרָה,
מִצַּד שֵׁנִי יָכוֹל לִזְכּוֹר, אוֹתוֹ אוֹמֵר לָהּ:
"תִּרְאִי אוֹר בִּקְצֵה הַמִּנְהָרָה".הִנֵּה שׁוּב מַתְחִיל הַבּוֹקֶר, שְׁנֵינוּ שׁוּב פּוֹקְחִים עֵינַיִים
הִנֵּה שׁוּב הַשִּׁיר שֶׁלָּךְ אֶת מִתְעוֹרֶרֶת לְעוֹלָם
אֲנִי קָם רִאשׁוֹן בֵּינֵינוּ, יֵשׁ דְּבָרִים קְטַנִּים עֲדַיִין
בּוֹאִי וְנִפְתּוֹר אוֹתָם, כְּדֵי שֶׁיִּהְיֶה מוּשְׁלָם

הִנֵּה שׁוּב אַתְּ מִתְמַכֶּרֶת, לָרְגָשׁוֹת וּמְסַפֶּרֶת
שֶׁחָלַמְתְּ עָלַיי בַּלַּיְלָה, שֶׁהֵבֵאתִי לְךָ פְּרָחִים
נְשִׁיקוֹת קְטַנּוֹת בְּבוֹקֶר, נְשִׁיקוֹת קְטַנּוֹת בָּעֶרֶב,
תִּסְתַּכְּלִי הַחוּצָה הִנֵּה, הַשָּׁמַיִים מְאִירִים.

רַק לִפְעָמִים בְּאֶמְצַע צְחוֹק, עַל הַפָּנִים
מִשְׁתּוֹלֶלֶת כָּאן סוּפָה, כְּמוֹ בְּאִיסְלַנְד
מָה קוֹרֶה לָנוּ כְּשֶׁרַע לָנוּ בִּפְנִים?
אֶת חוֹזֶרֶת מֵהַכְּפוֹר
אֲנִי בָּא חָשׂוּף בָּאוֹר
וּמְחַבֵּק אוֹתָךְ חִיבּוּק שֶׁלֹּא נִגְמַר
וְלוֹחֵשׁ: "אִלְמָלֵא הָיִית כָּאן, אֵין לִי שׁוּם מָחָר".

הִנֵּה שׁוּב מַתְחִיל הַבּוֹקֶר, הִנֵּה שׁוּב פּוֹקְחִים עֵינַיִים
אַתָּה רָחוֹק כְּמוֹ סַן-פְרַנְסִיסְקוֹ, אַתְּ אוֹמֶרֶת תִּתְקָרֵב
נְשִׁיקוֹת קְטַנּוֹת בַּבּוֹקֶר, אֲנִי מְנַשֵּׁק לָךְ תַּ'עֵינַיִים
וְשׁוֹאֵל תִּרְצִי קָפֶה, וּמִתְכַּוֵּון לוֹמַר אֲנִי אוֹהֵב.אֲנִי רוֹצֶה תָּמִיד עֵינַיִים כְּדֵי לִרְאוֹת
אֶת יְפִי הָעוֹלָם וּלְהַלֵּל אֶת הַיּוֹפִי
הַמּוּפְלָא הַזֶּה שֶׁאֵין בּוֹ כָּל דּוֹפִי וּלְהַלֵּל
אֶת מִי שֶׁעָשָׂה אוֹתוֹ יָפֶה לְהַלֵּל
וּמָלֵא, כָּל כָּךְ מָלֵא, יוֹפִי.

וְאֵינֶנִּי רוֹצֶה לִהְיוֹת עִיוֵּור לַיּוֹפִי
הָעוֹלָם כָּל עוֹד אֲנִי חַי. אֲנִי אֲוַותֵּר
עַל דְּבָרִים אֲחֵרִים אֲבָל לֹא אוֹמַר דֵּי
לִרְאוֹת אֶת הַיּוֹפִי הַזֶּה שֶׁבּוֹ אֲנִי חַי
וְשֶׁבּוֹ יְדֵי מְהַלְּכוֹת כְּמוֹ אֳנִיּוֹת וְחוֹשְׁבוֹת
וְעוֹשׂוֹת אֶת יָד בְּאוֹמֶץ וְלֹא פָּחוֹת
מִכָּךְ, בְּסַבְלָנוּת, סַבְלָנוּת בְּלִי דַּי.

וְלֹא אֶחְדַּל מְהַלֵּל, כֵּן, לְהַלֵּל לֹא אֶחְדַּל.
וּכְשֶׁאֶפּוֹל עוֹד אָקוּם - וְלֹא רַק לְרֶגַע -
שֶׁלֹּא יֹאמְרוּ
הוּא נָפַל. אֶלָּא הוּא קָם עוֹד רֶגַע לְהַלֵּל
בְּעֵינַיִים אַחֲרוֹנוֹת
אֶת שֶׁלְּהַלֵּל לֹא יֶחְדַּל.אַתְּ מְסַפֶּרֶת שֶׁבֵּין
כָּל הַדְּבָרִים שֶׁהַזְּמַן זוֹכֵר הָיִיתִי גַּם אֲנִי.
וַאֲנִי מַקְשִׁיב בְּשֶׁקֶט
בַּחוּץ צוֹנֵחַ הַגֶּשֶׁם
מִישֶׁהוּ מַסִּיעַ עֲנָנִים.

לְרֶגַע נִדְמֶה שֶׁהַגֶּשֶׁם
הוּא בּוֹכֶה,
אַחַר כָּךְ הוּא פּוֹסֵק
וְשׁוּב אֲנִי,
אֲנִי,
צוֹחֵק בְּשֶׁקֶט.
שֶׁמֶשׁ מְלַטֶּפֶת תְּמוּנָה דּוֹמָה לְיַלְדוּתִי.
אֲבָל גַּם אָז אֲנִי אוֹהֵב אוֹתְךָ,
בְּיוֹם בָּהִיר, רוֹאִים בָּתִּים, עַד קְצֵה הָעִיר.
בָּתִּים גְּבוֹהִים עַד אֱלוֹהִים שֶׁלָּךְ,
בָּתִּים גְּבוֹהִים עַד אֱלוֹהִים שֶׁלִּי.

כֵּן כָּךְ אֲנִי רָגוּעַ
כְּשֶׁעֵינַיִיךְ נוֹפְלוֹת בְּתוֹךְ עֵינִי.
נוֹפְלוֹת כְּמוֹ מִילִּים
וְשׁוּב אִיתָּךְ,
בֵּין הַבָּתִּים עוֹבְרִים, יָמִים שֶׁלֹּא נִשְׁכַּח.וְכוּלָּם בָּאִים,
אֲנָשִׁים בַּהֲמוֹן אָבָק
וְסִיבּוּכִים וְתִילֵּי שְׁקָרִים.
חִיפּוּשִׂים זוֹלִים
וּבֶטַח אֶמְצָא אוֹתָךְ,
אֲנִי הָאִישׁ שֶׁלֹּא יִתְיָאֵשׁ בִּגְלַל
הַמִּלְחָמוֹת,
אוֹי הַחוֹשֶׁךְ הַלֹּא מוּצְדָּק.
הַשִּׁגָּעוֹן הַלֹּא מוּסְבָּר,
אוֹי, הַאֲשָׁמוֹת
וְהַסְּלִיחָה שֶׁלְּךָ,
אַחֲרֵי הַכֹּל אֲנִי כְּבָר בָּא.

אַתְּ צוֹעֶקֶת - אֲנִי בָּא.
אַתְּ שׁוֹתֶקֶת - אֲנִי בָּא.
אֵין תִּקְוָוה - אֲנִי בָּא.
אִם לֹא תִּרְצִי, אֲנִי אֵלֵךְ.

אוֹי נוֹפִים גְּדוֹלִים,
אֲרָצוֹת וְגַנֵּי עֲנָק
וְטִיפּוּסִים אֶל רֹאשׁ הָהָר.
אוֹי, הַנְּפִילוֹת
אֶל הַחוֹשֶׁךְ הַלֹּא מוּצְדָּק,
אֲנִי הָאִישׁ שֶׁלֹּא יִתְיָיאֵשׁ בִּגְלַל
חוֹפִים גְּדוֹלִים
נִהְיִים לְאִישׁ אֶחָד,
הַתֵּיאָבוֹן הַלֹּא מוּסְבָּר.
אִי הַהֲבָנוֹת
וְהַסְּלִיחָה שֶׁלָּךְ,
אַחֲרֵי הַכֹּל אֲנִי כְּבָר בָּא.

אוֹי סוּסִים גְּדוֹלִים,
יַהֲלוֹמִים בַּחֲצִי קָרָאט,
הַשְּׁאִיפוֹת וְהַנְּשִׁיפוֹת,
חִיפּוּשִׂים זוֹלִים
וּבֶטַח אֶמְצָא אוֹתָךְ,
אֲנִי הָאִישׁ שֶׁלֹּא יִתְיָיאֵשׁ בִּגְלַל
הַנְּפִילוֹת אֶל הַחוֹשֶׁךְ הַלֹּא מוּצְדָּק,
הַשִּׁגָּעוֹן הַלֹּא מוּסְבָּר.
אוֹי, הַאֲשָׁמוֹת וְהַסְּלִיחָה שֶׁלָּךְ,
אַחֲרֵי הַכֹּל אֲנִי כְּבָר בָּא.

תִּרְקְדִי אִיתִּי, תִּרְקְדִי.
חוֹם יוּלִי אוֹגוּסְט אָז הָיָה כָּבֵד מְאוֹד,
שְׁעַת צָהֳרַיִים, הַפְּלוּגָּה הֲלָכָה בַּוָּואדִי.
תִּרְשׁוֹם בַּסֵּפֶר דַּף, מְדוּבָּר בַּמִּלְחָמוֹת,
תִּרְשׁוֹם פְּצוּעִים שֶׁרוֹעֲדִים, וְזֶה נוֹרְמָלִי.

הַנְּעוּרִים יָפִים, הַקַּיִץ אֵין סוֹפִי.
וַעַקְנִין הִגִּיעַ לַפְּלוּגָּה, אַלּוּף קִרְיַית גַּת,
שָׂרָף צְרִיפִים, בָּרַח לְבֵית גּוּבְרִין,
הַמִּשְׁטָרָה בְּעִקְּבוֹתָיו, רַק פֹּה נִרְגַּע קְצָת.

אֶת מָה שֶׁאֲנִי זוֹכֵר מִזֶּה אֲנִי רוֹשֶׁם,
מְרַחֲפִים בַּאֲלוּנְקוֹת שְׁנַיִים בְּלִי שֵׁם,
בַּזְּמַן הָאַחֲרוֹן אֶצְלִי תְּמוּנוֹת חוֹזְרוֹת מִשָּׁם,
בַּזִּיכָּרוֹן הַמְּעוּמְעָם שֶׁלִּי הַיּוֹם,
מָסָךְ כָּבֵד שֶׁל מִלְחָמוֹת וַהֲזָיוֹת.

חוֹם יוּלִי אוֹגוּסְט אָז, אִיצְטְרוּבָּל אֶחָד נוֹשֵׁר
מַסּוֹק נוֹחֵת, אֲנִי שׁוֹכֵב לְבַד בַּשֶּׁטַח.
כְּשֶׁהַמַּסּוֹק נֶעֱלַם, אֲנִי פִּתְאוֹם רָעֵב,
מֵת לֶאֱכוֹל אוֹתָךְ בִּבְסִיס הָאֵם לָנֶצַח.

אֲנִי חוֹזֵר עִם פַּס אֵלַיִיךְ לְבֵיתֵךְ,
סוֹגֵר תַּ'חֶדֶר, גַּם אֱלוֹהִים לֹא יִכָּנֵס פֹּה.
פִּתְאוֹם אָבִיךְ נִכְנָס, נִרְאֶה כְּמוֹ בּוֹכֶה,
בַּתְּעָלָה פְּלוּגָּה שְׁלֵמָה חָטְפָה אֵשׁ נ"ס בְּ"טֶמְפּוֹ".

אֶת מָה שֶׁאֲנִי זוֹכֵר מִזֶּה אֲנִי רוֹשֶׁם,
תּוֹפֵס מוֹנִית חֵיפָנִית, קוֹפֵץ לַדִּיסְקוֹטֵק.
זוֹנוֹת עַל הַגָּדֵר אֶצְלִי בַּגּוּף רַק שֵׁד בּוֹעֵר,
הוֹלֵךְ לִרְקוֹד עִם חַיָּילִים מֵתִים בַּלֵּב.
תִּרְשׁוֹם תִּרְשׁוֹם, רוֹשֶׁם רוֹשֶׁם.אֲנִי שׁוֹמֵעַ שׁוּב בְּרִגְעֵי הַשְּׁלֵוָוה
אֶת גֶ'נִיס ג'וֹפְּלִין שָׁרָה בְּלוּז יָשָׁן
עַל בּוֹבִּי מֶק'גִּי. רְבִיעִיָּיה קָאמֵרִית
מְנַגֶּנֶת מוּסִיקָה צְלוּלָה מַעֲבִירָה בִּי
שׁוּב אוֹתָן צְמַרְמוֹרוֹת עוֹנֶג יְדוּעוֹת.
אֲבָל אֲנִי חַיָּיל - וְאַל תִּבְכִּי לִי יַלְדָּה.

אֲנִי מוֹסִיף לָלֶכֶת מוֹסִיף בִּשְׁבִיל הַצַּר,
מוֹשֵׁךְ בְּמַעֲלֵה הַדּוֹרוֹת רַב הַחַתְחַתִּים.
מֵעָלַי צִיפּוֹרִים, דּוֹאוֹת חוֹפְשִׁיּוֹת
וְהָרוּחַ בְּמֶרְחָבִים - כְּמוֹ קוֹרֵאת תַּגָּר,
אֲבָל אֲנִי חַיָּיל - וְאַל תִּבְכִּי לִי יַלְדָּה.

אָהַבְתִּי - רִגְעֵי זִכְרוֹנוֹת וְגַעְגּוּעִים טְרוּפִים.
עַל הַשּׁוּלְחָן סִיפּוּרִים שֶׁל צֵ'כוֹב, כְּאֶבֶן שֶׁאֵין לָהּ הוֹפְכִין,
כִּי אֲנִי הוּא אָדָם הַמְּחוּפָּשׁ לַחַיָּיל, כָּפוּת בִּכְתוֹנֶת מְשׁוּגָּעִים -
אָז בְּכִי לִי יַלְדָּה עַל רִגְעֵי הַבְּדִידוּת,
וּבְכִי לִי יַלְדָּה עַל הַצִּיפִּיּוֹת וְעַל הַשָּׁנִים,
וּבְכִי עַל שְׁנֵי לְבָבוֹת אוֹהֲבִים וּרְחוֹקִים.כְּשֶׁנּוֹלַדְתִּי גִּילִּיתִי עוֹלָם כָּזֶה מוּזָר
רָצִיתִי לִשְׁאוֹל מַדּוּעַ
אַל תִּשְׁאַל יֶלֶד זֶה כְּבָר יָדוּעַ.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי אֲנָשִׁים חַיִּים עִם צִילָּם
רָצִיתִי לִשְׁאוֹל אוֹתָם כֵּיצַד
אַל תִּשְׁאַל יֶלֶד אֶת אַף אֶחָד.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי מַרְאוֹת עֲצוּבִים וּשְׂמֵחִים
רָצִיתִי לִשְׁאוֹל לָמָּה וְאֵיךְ
אַל תִּשְׁאַל יֶלֶד רַק חַיֵּיךְ.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי לְהָקוֹת שְׁחָפִים מִתְעוֹפְפוֹת
רָצִיתִי לִשְׁאוֹל אוֹתָם לְאָן
אַל תִּשְׁאַל יֶלֶד זֶה מוּבָן.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.אִילְאִיל
בֵּינֵינוּ לְבֵין עַצְמֵנוּ
לָהּ לָהּ אֶקְרָא אִילְאִיל
לִכְשֶׁאֲפַגְּשֶׁנָּה בַּיַּעַר בִּשְׁבִיל
לִכְשֶׁאֶבְרָכֶנָּה בַּסַּעַר הַגִּיל
אִילְאִיל אִילְאִיל

הַיְדַעְתֶּם מַדּוּעַ
עַל שׁוּם שֶׁשֵּׁם זֶה לֹא שָׁמְעָה
מִפִּי אָב וָאֵם
כִּי אוֹתוֹ לֹא בִּיטֵּא בְּאוֹזְנֶיהָ שׁוּם אִישׁ
שָׁם זֶה יָדַעְתִּי גַּם יָמוּת חִישׁ
מוֹת נִיצָּן בִּכְלִיל

אִילְאִיל
לֹא רָעַד הַשֵּׁם
עַל שְׂפַת אוֹהֵב בְּגִיל
לֹא נִפְסַק בִּנְשִׁיקָה
עַד עַד כַּלָּה הַצְּלִיל
וְרַכּוּת לֹא לַטֵּף
מִפִּי אָחוֹת וְאָח
וְלֹא חוֹלֵל בִּרְחוֹבוֹת הַכֶּרֶךְ
אִילְאִיל

הַיְדַעְתֶּם מַדּוּעַ...

אִילְאִיל
בֵּינֵינוּ לְבֵין עַצְמֵנוּ
לָהּ לָהּ אֶקְרָא אִילְאִיל
וְאִם אַמּוֹת אָנוֹכִי - וְיַחֲלוֹף כָּלִיל
שׁוּב לֹא יִקְרָא לְעוֹלָם גֶּבֶר לְאִישָּׁה
אִילְאִיל

הַיְדַעְתֶּם מַדּוּעַ...

אִילְאִיל
בֵּינֵינוּ לְבֵין עַצְמֵנוּ
לָהּ לָהּ אֶקְרָא אִילְאִיל...אִם לֹא נָגוּר בְּיַחַד אֵיזֶה שָׁבוּעַ
הַזִּכְרוֹנוֹת שֶׁלִּי יָצִיפוּ אֶת הַחֲדָרִים
לַחֲשׁוֹב עָלֵינוּ כָּכָה, לַעֲבוֹר שִׁינּוּי
מָה אֶעֱשֶׂה אִם לֹא נָגוּר, אֲנִי כְּבָר לֹא צָעִיר.

צֶבַע יָשָׁן, רֵיחַ שֶׁל דֶּרֶךְ, אוֹר חִיוֵּור
זוֹרְקִים אוֹתִי תָּמִיד לְמָקוֹם אַחֵר.

בְּתוֹךְ קוֹלְנוֹעַ אוֹרְיוֹן, בַּחוֹשֶׁךְ לֹא בְּאוֹר יוֹם
הָיִית אָז מְצַמְרֶרֶת רַךְ אֶת גּוּפֵי בַּיָּד.
הַיּוֹם קוֹלְנוֹעַ אוֹרְלִי, אֶתְמוֹל קוֹלְנוֹעַ אוֹרְיוֹן
אֲנִי יוֹשֵׁב בַּסֶּרֶט אַךְ שׁוּם יָד כְּבָר לֹא תִּיגַּע.

צֶבַע יָשָׁן...

אִם לֹא נָגוּר בְּיַחַד אֵיזֶה שְׁנָתַיִים
כְּמוֹ בְּאֶרֶץ נִידַּחַת בִּלְעָדַיִיךְ
אִם לֹא נָגוּר בְּיַחַד אַחֲרֵי שְׁעָתַיִים
אֲנִי אָמוּת מְפַחֵד וּתְשׁוּקָה.

אִם לֹא נָגוּר בְּיַחַד הַשְּׂעָרוֹת יַלְבִּינוּ
עִם כָּל הַזִּכְרוֹנוֹת לְחוּד יִהְיֶה לָנוּ קָשֶׁה
אִם פַּעַם כְּאוֹרַחַת תָּשׁוּבִי לְבֵיתֵנוּ
אָז אֲנַשֵּׁק אוֹתְךָ בְּצַעַר וְאוּלַי אֶבְכֶּה.

צֶבַע יָשָׁן...אֲנִי כְּבָר מִצְטַעֵר עַל מָה שֶׁאָמַרְתִּי
הַנּוֹף שֶׁל הַיַּלְדוּת שֶׁלִּי תָּקוּעַ בֶּהָרִים.
נִרְאֶה כְּמוֹ צִיּוּר, לֹא בְּדִיּוּק כְּמוֹ שֶׁתֵּאַרְתִּי,
אֲבָל אֵלָיו אֲנִי מִתְגַּעְגֵּעַ בְּלֵילוֹת קָרִים.
מָה אָמַרְתִּי לָךְ בְּעֶצֶם שֶׁיֵּשׁ לְהִצְטַעֵר עָלָיו,
סַךְ הַכֹּל רָצִיתִי לִהְיוֹת קָרוֹב אֵלַיִךְ יוֹתֵר,
מַרְגִּישׁ כְּמוֹ אִידְיוֹט כְּשֶׁאֲנִי מְאוֹהָב.
מַרְגִּישׁ כְּמוֹ טִיפֵּשׁ כְּשֶׁאֲנִי מִצְטַעֵר.
כָּל הַהֶבְדֵּל בֵּינֵינוּ הוּא רַק בְּנִיסָּיוֹן,
אֲנִי חָרַשְׁתִּי אֶלֶף, אֶת עָבַרְתָּ מֵאָה.
גַּם זֶה שֶׁאַתְּ אִישָּׁה וְנִכְנַסְתְּ לְהֵרָיוֹן,
יָלַדְתְּ לִי יַלְדָּה וְיֶלֶד אֶחָד.
אֲנִי כְּבָר מִצְטַעֵר שֶׁהִתְחַלְתִּי לְדַבֵּר,
הַנּוֹף שֶׁל הַיַּלְדוּת שֶׁלִּי נִרְאֶה לִי מְטַמְטֵם.
מַשְׁקִיף עַל הַדִּימְיוֹן וְשָׁם, שָׁם אֲנִי רוֹאֶה,
מָה שֶׁאֲנִי רוֹצֶה לִרְאוֹת, אֲפִילּוּ מָה שֶׁאֵין.
הוֹ אַתְּ, סִילְחִי לִי עַל מָה שֶׁאָמַרְתִּי.
כָּךְ מַפְסִידִים בְּרֶגַע מַשֶּׁהוּ נִיצְחִי,
אֶת הַזִּיּוּנִים שֶׁלָּנוּ, אֶת הָרוֹךְ, הָאֱמוּנָה,
אֶת הַיֶּלֶד הַקָּטָן שֶׁמְּדַבֵּר מַצְחִיק.
הַנּוֹף שֶׁל הַיַּלְדוּת שֶׁלִּי מָה הוּא חָשׁוּב בְּעֶצֶם,
הַזְּמַן אוֹזֵל אֲנִי שִׁיכּוֹר אֲנִי קוֹדֵר,
הַסּוֹף שֶׁלִּי - הַסּוֹף שֶׁלָּנוּ,
הוּא מָהוּל בְּעֶצֶב,
אֲנִי מַרְגִּישׁ כְּמוֹ טִיפֵּשׁ
אֲבָל אֲנִי מִצְטַעֵר.וְשׁוּב הַקִּרְקָסִים בָּאִים,
שׁוּב יֵשׁ מוֹפָעִים בָּעִיר,
אֲנָשִׁים שׁוּב מִזְדַּהִים,
הֲכִי קָרוֹב לֶאֱלוֹהִים.
בָּתֵּי קוֹלְנוֹעַ מְלֵאִים
סְרָטִים עִם הַפֵּי אֵנְד,
לְהַעֲבִיר אֶת הַזְּמַן בַּסִּיפּוּרִים,
אַחֶרֶת אַתָּה מֵת.

לְפָחוֹת תִּיסַּע לְאַט, כִּי לֹא נַגִּיעַ לֹא,
נַעֲצוֹר לִשְׁתּוֹת בַּקְבּוּק אֶחָד, אוּלַי אֶת מִי נִפְגּוֹשׁ.
וְיֵשׁ סִימְפְּטוֹמִים, יֵשׁ מִגְוַון דֵּעוֹת, וְיֵשׁ עֵצוֹת,
לְמָשָׁל כָּתוּב בַּפִּרְסוֹמוֹת:
"אַל תִּיקַּח סִיגַרְיָה,
אַחֶרֶת אַתָּה מֵת..."

וְאַתָּה בּוֹכֶה, כִּי זֶה אִכְפַּת עוֹד,
זֶה אִכְפַּת עוֹד,
זֶה אִכְפַּת עוֹד.
וְאַתָּה צוֹעֵק וּמְנַסֶּה עוֹד,
מְנַסֶּה עוֹד,
לָקַחַת אֶת הַכֹּל.
וְאַתָּה לוֹחֵשׁ: "רַק תֹּאהֲבִי",
אַל תִּתְחָרֵט - "אָמַרְתִּי שְׁטוּת".
אַחֶרֶת אַתָּה מֵת,
אַחֶרֶת אַתָּה מֵת,
אַחֶרֶת אַתָּה מֵת מֵרוֹב בְּדִידוֹת.

שְׁנֵי חַיָּילִים עוֹמְדִים בַּכְּבִישׁ,
הִנֵּה אַתָּה אוֹסֵף אוֹתָם,
בְּבַת אַחַת אַתָּה נִזְכָּר,
אֵיךְ הָיִיתָ בִּזְמַנָּם.
אַתָּה לוֹבֵשׁ אֶת הַמְּעִיל,
הוֹלֵךְ לְאַט בָּאוֹר,
אַחֶרֶת אַתָּה מֵת מִקּוֹר.

וּבְשַׁבְרִיר שְׁנִיָּה מִתְרַסְּקוֹת עֵינֶיךָ,
מִתְרַסְּקוֹת עֵינֶיךָ,
מִתְרַסְּקוֹת עֵינֶיךָ.
וְאַתָּה נִהְיֶה אָבוּד לְרֶגַע,
אָבוּד לְרֶגַע,
לְרֶגַע שׁוּב אָבוּד.
וּבְשַׁבְרִיר שְׁנִיָּה אַתָּה בּוֹחֵר שׁוּב בַּחַיִּים.
מִתּוֹךְ הַיִּסּוּרִים אַתָּה שׁוֹתֵק וּמִתְחַמֵּק,
אַחֶרֶת אַתָּה מֵת צָעִיר...דֶּרֶךְ כָּל יָם, דֶּרֶךְ שְׁמָשׁוֹת
יַעַבְרוּ מַלְאָכִים בִּשְׁלָשׁוֹת
דֶּרֶךְ אָבָק, דֶּרֶךְ בַּרְזֶל
תְּרַחֵף נָא יוֹנַת הָאֵל
שֶׁמֶשׁ בַּמַּיִם, בְּיָאלִיק וְגַלִּים
בִּיטֵלְס מֶלֶךְ קֵירֵחַ עִם תַּלְתַּלִּים
שֶׁמֶשׁ בַּמַּיִם, בְּיָאלִיק וְגַלִּים
בִּיטֵלְס מֶלֶךְ קֵירֵחַ עִם תַּלְתַּלִּים
גֶּשֶׁם בְּקַיִץ, פֶּרַח, מֵיתָרִים
Love לְאַהֲבָה יָשִׁירוּ כָּל הַבְּקָרִים.
שֶׁמֶשׁ...מַסָּע כְּזֶה שֶׁל שָׁנִים רַבּוֹת
הוּא מַתְחִיל בַּיּוֹם שֶׁבּוֹ אָבִי חִיבֵּק אוֹתִי
וְהָיָה שָׁם אוֹר וְהִרְגַּשְׁתִּי טוֹב
מִי זֶה אֱלוֹהַי
שָׁאַלְתִּי אָז אֶת אֲחוֹתִי
אָז לֹא פֶּלֶא שֶׁכְּלוּם לֹא פָּשׁוּט
וּכְלוּם לֹא מוּשְׁלָם
כְּמוֹ בְּרִיאַת הָעוֹלָם
וּכְשֶׁאִימִּי קָרְאָה לִי לָשׁוּב
כִּי הָיָה לָהּ חָשׁוּב
לֹא שָׁמַעְתִּי אוֹתָהּ

וְשׁוּב כְּבָר סְתָיו
תַּחֲנָה בַּזְּמַן וְתִרְאֶה אוֹתִי
קוֹרֵא לְךָ אֱלוֹהַי
וְעִנְיָין אֶחָד לֹא סָגוּר עָלָיו
אִם אַתָּה יֶשְׁנוֹ
לָמָּה לֹא בָּא אֵלַי

מַסָּע כְּזֶה אֵיךְ לוֹמַר מוּזָר
וּלְכָל דָּבָר מָצָאתִי לִי תָּרוּץ
פַּעַם בָּגַדְתִּי בָּךְ
וְלִיבֵּךְ נִסְגַּר
סִלְחִי לִי כֵּן עָשִׂיתִי שְׁטוּת
אָז לֹא פֶּלֶא שֶׁאֲנָשִׁים שֶׁהָיוּ
הָלְכוּ לְדַרְכָּם
כִּי כְּלוּם לֹא מוּשְׁלָם
נִהְיֵיתִי קְצָת בּוֹדֵד בָּעוֹלָם
תָּלוּי עַל סוּלָּם
חוֹלֵם וְחַרְמָן

וְשׁוּב כְּבָר סְתָיו
תַּחֲנָה בַּזְּמַן וְתִרְאֶה אוֹתִי
קוֹרֵא לְךָ אֱלוֹהַי
וְעִנְיָין אֶחָד לֹא סָגוּר עָלָיו
אִם אַתָּה יֶשְׁנוֹ
לָמָּה לֹא בָּא אֵלַי

מַסָּע כְּזֶה שֶׁל שָׁנִים רַבּוֹת
וּבְצוֹמֶת לוֹד עוֹד מִתְפַּלְּלִים
תֵּן כּוֹחוֹת לַעֲבוֹר עוֹד יוֹם
מוּל כָּל שׂוֹנְאֵינוּ הַגְּדוֹלִים
אָז לֹא פֶּלֶא שֶׁבַּפִּיקְאַפּ – בַּר מָלֵא
וְשׁוֹפְכִים אֶת הַלֵּב
צוֹחֲקִים עִם בַּדְרָן
פָּתַחְנוּ לְךָ מוּסָךְ בַּקְּרֵנִי
קַנְיוֹן בְּאַיָּילוֹן
וְלֹא בָּאתָ לְכָאןאֶל תּוֹךְ הָעִיר נוֹפְלִים הַכּוֹכָבִים כּוּלָּם עַכְשָׁיו,
וְרֵיחַ לֶחֶם וּפָחִים קוֹפְאִים מָקוֹר.
אֲנִי יוֹדֵעַ לְהַבְדִּיל הֵיטֵב
בֵּין סְתָם כּוֹכָב
וּבֵין שֶׁבֶר אוֹר.

הָרְחוֹבוֹת הוֹלְכִים לִישׁוֹן - כְּאִילּוּ אֲנָשִׁים,
חֲתוּלִים עוֹבְרִים, בַּדֶּרֶךְ הָרָאשִׁית.
הַדַּוְושָׁה בַּמְּכוֹנִית עוֹשָׂה לִי רְעָשִׁים,
אוּלַי הִיא שָׁרָה שִׁיר.

זֶה לֹא נָכוֹן, אֵינִי חוֹשֵׁשׁ לוֹמַר שֶׁאַתְּ יָפֶה,
אֶת הַמִּילִּים, יָמִים רַבִּים אֲנִי שׁוֹמֵר.
הָעִיר הַזֹּאת נִרְדֶּמֶת וְאוּלַי אֲנִי עַכְשָׁיו -
אוֹמֵר מִילִּים הַרְבֵּה.

הָרְחוֹבוֹת הוֹלְכִים לִישׁוֹן - כְּאִילּוּ אֲנָשִׁים,
חֲתוּלִים עוֹבְרִים, בַּדֶּרֶךְ הָרָאשִׁית.
הַדַּוְושָׁה בַּמְּכוֹנִית עוֹשָׂה לִי רְעָשִׁים,
אוּלַי הִיא שָׁרָה שִׁיר.

אֲנִי נִזְכָּר עַכְשָׁיו תָּבִינִי,
כִּי הָיָה לִי טוֹב.
כְּשֶׁאֵין לִי שִׁיר, אֲנִי נִזְכָּר בָּךְ וְחוֹלֵם.
אֶת מָה שֶׁיֵּשׁ לוֹמַר, עַכְשָׁיו,
מָחָר,
אֲנִי אֶכְתּוֹב,
הִנֵּה הַיּוֹם עוֹלֶה.יֵשׁ סִימָנִים שֶׁכְּבָר חָלְפָה לָהּ עוֹד שָׁנָה,
אָמַרְתְּ וְהִסְתַּכַּלְתְּ עַל הַשָּׁעוֹן שֶׁקָּנִיתִי לָךְ.
וּבְכָל זֹאת, גַּם אִם בְּכָל סוֹף יֵשׁ אֵיזוֹ הַקַּלָּה,
יָדַעְתִּי שֶׁיֵּשׁ פֹּה אֵיזוֹ הַתְחָלָה.

יֵשׁ אֲבָנִים שֶׁמִּתְפּוֹרְרוֹת בְּמֶשֶׁךְ זְמַן, אָמַרְתְּ.
וְהִסְתַּכַּלְתְּ עַל כָּל הַמַּיִם שֶׁבַּיָּם.
וּבְכָל זֹאת, גַּם אִם בְּכָל יָם יֵשׁ אֵיזֶה סוֹף חָלָק,
יָדַעְתִּי שֶׁיֵּשׁ פֹּה אֵיזוֹ הַתְחָלָה.

וְכָכָה, כְּשֶׁפִּתְאוֹם הִפְסַקְתִּי לֶאֱהוֹב אוֹתָךְ,
מֵאוֹתוֹ מָקוֹם הִתְחַלְתִּי לְחַכּוֹת.
חִיכִּיתִי לָךְ כְּשֶׁהָיִית אִיתּוֹ,
חִיכִּיתִי לָךְ כְּמוֹ עַל סִיכּוֹת.

יֵשׁ כַּנִּרְאֶה אִיתָּנוּ מַשֶּׁהוּ מְאוֹד מוּזָר, אָמַרְתְּ.
וְהִסְתַּכַּלְתְּ עָלַי כְּשֶׁחָזַרְתְּ.
אֲנִי מַבִּיט בָּךְ וְאָתְּ בִּי,
מַבִּיטָה וּמְגַלָּה אֵיךְ שֶׁהַסּוֹף הֵבִיא גַּם אֵיזוֹ הַתְחָלָה.

וְכָכָה, כְּשֶׁפִּתְאוֹם חָזַרְתִּי לֶאֱהוֹב אוֹתָךְ,
מֵאוֹתוֹ מָקוֹם חָזַרְתִּי לֶאֱהוֹב.
חִיכִּיתִי לָךְ כְּשֶׁהָיִית אִיתּוֹ,
חִיכִּיתִי לָךְ כְּמוֹ עַל סִיכּוֹת.

יֵשׁ סִימָנִים שֶׁכְּבָר חָלְפָה לָהּ עוֹד שָׁנָה,
אָמַרְתָּ וְהִסְתַּכַּלְתְּ.
אוֹתוֹ שָׁעוֹן שֶׁקָּנִיתִי לָךְ,
אוֹתָהּ שָׁעָה כְּמוֹ שֶׁאָז,
כְּמוֹ שֶׁבָּאת, כְּמוֹ שֶׁהָלַכְתְּ.
יָדַעְתִּי שֶׁיֵּשׁ פֹּה גַּם אֵיזוֹ הַתְחָלָה.
אוֹתָהּ שָׁעָה, כְּמוֹ שֶׁאָז,
כְּמוֹ שֶׁבָּאת, כְּמוֹ שֶׁהָלַכְתְּ.
יָדַעְתִּי שֶׁיֵּשׁ פֹּה גַּם אֵיזוֹ הַתְחָלָה.אֶת הַלֶּכֶת וְלֹא תָּשׁוּבִי
אֶת לֹא תָּשׁוּבִי עוֹד
שׁוּב חָזְרוּ גִּשְׁמֵי הַסְּתָיו
גַּם נָבְלוּ הָרַקָּפוֹת
רַק הָרוּחַ מְטוֹרָף
מְנַשֵּׁב לוֹ
מְנַשֵּׁב

וַאֲנִי אוֹרֵג חֲלוֹם
רוֹקֵם חֲלוֹם
זוֹכֵר עַרְבִית
וְשֶׁמֶשׁ דּוֹם
וְרַק סְתָוִוים
כּוֹרִים טוֹוִים
לָאוֹהֲבִיםבּוּבָּה שֶׁלָּךְ הַגִּידֶּמֶת
תֵּשֵׁב עַל מִיטָּתֵךְ בּוֹכִיָּיה
כִּי כְּבָר נָסַעְתְּ כִּי כְּבָר נָסַעְתְּ
דּוּבֵּךְ הַשָּׁחוּם דּוּבֵּךְ
יָשַׁב עַל מִיטָּתֵךְ וּבוֹכֶה
כִּי כְּבָר נָסַעְתְּ כִּי כְּבָר נָסַעְתְּ

הַאִם לֹא תָּבוֹאִי מְהֵרָה
אִמָּא קְטַנָּה
לְאַמְּצָם אֶל לִבֵּךְ
אִמָּא קְטַנָּה

אַבָּא יוֹשֵׁב בַּפִּינָּה
צוֹפָה אֶל עוֹלָם רֵיק
אִמֵּךְ יוֹשְׁבָהּ, יוֹשְׁבָהּ בַּפִּינָּה
וּשְׂמָלוֹת קְטַנּוֹת לֹא תִּתְפּוֹר
עוֹד לִילָדַיִךְ?
עוֹד לִילָדַיִךְ אִמָּא קְטַנָּה

וְקוֹפֵץ עֶרֶב בְּעַד הַחַלּוֹן
כֶּלֶב שָׁחוֹר
בּוֹלֵעַ אַבָּא וְאִמָּא
וּבוּבָּה וְדוֹב

וְיוֹם לְיוֹם יֵחָרֵז
וְאֶת אֵינֵךְ
וְאֶת אֵינֵךְ אִמָּא קְטַנָּה
פְּנִינֵי זְכוּכִית עֲכוּרָה
בְּלִי אִישֵׁי עֵינַיִיךְ
בְּלִי אִישֵׁי עֵינַיִיךְ אִמָּא קְטַנָּהאֲנִי נוֹשֵׂא עִימִּי אֶת צַעַר הַשְּׁתִיקָה,
אֶת נוֹף הָאֵלֶם שֶׁשָּׂרַפְנוּ אָז מִפַּחַד,
הַלֹּא אָמַרְתְּ אֵלַי: "הָעִיר כָּל כָּךְ רֵיקָה"
הַלֹּא אָמַרְתְּ אֵלַי: "נִשְׁתּוֹק מְעַט בְּיַחַד".

בַּחַלּוֹנִי קָמְלוּ כְּבָר שׁוֹשַׁנֵּי הַנּוֹחַם,
בַּחַלּוֹנִי נִסְתַּם חָזוֹן הַמֶּרְחָבִים,
רַק הָרְחוֹבוֹת עוֹד מְחַיְּיכִים בִּמְלוֹא הָרוֹחַב,
אֶל כָּל אֶשְׁנָב מוּצָּת בְּאוֹר הָעַרְבִים.

בּוֹאִי נֵצֵא שׁוּב לַחוּצוֹת אוֹתָם הָלַכְנוּ,
אֶל סַפְסְלֵי הָאֲהוּבִים בְּגַן הָעִיר.
אוּלַי נִפְגּוֹשׁ עוֹד בַּפָּנִים אֲשֶׁר שָׁכַחְנוּ,
אוּלַי נִשְׁמַע עוֹד מֵחָדָשׁ אוֹתוֹ הַשִּׁיר.

בַּחֲלוֹמוֹת הַהֵם עַל הַסַּפְסָל הַקַּר,
בַּחֲלוֹמוֹת הַהֵם נַרְדִּים אֶת עָבַרְנוּ.
עַד שֶׁיּוֹם אֶחָד גָּבוֹהַּ וּמוּכָּר,
יִפּוֹל שׁוּב בִּנְשִׁיקוֹת עַל צַוָּארֵינוּ.אוֹ שֶׁזֶּה הַזְּמַן לָמוּת,
אוֹ שֶׁזֶּה הַזְּמַן רַק לְשַׁלֵּם אֶת הַמְּחִיר,
עַל כָּל טָעוּת וְעוֹד טָעוּת,
עַל כָּל מָה שֶׁטָּעִיתִי פַּעַם בַּדְּרָכִים.
אוֹ שֶׁזֶּה הַזְּמַן לִישׁוֹן,
אוֹ סְתָם לְהִתְיָיאֵשׁ בְּתוֹךְ מִיטָּה.
אִם תִּהְיִי שָׁם - אִם כְּבָר לֹא,
אֲנִי חוֹשֵׁשׁ שֶׁלֹּא תִּהְיִי כְּבָר מָה אִיתְּךָ.
יוֹשֵׁב לְיַד הַבַּאר,
וּשְׁנַיִים שָׁם רוֹקְדִים לִקְרַאת מָחָר,
רַק בְּמִקְרֶה עָבַרְתִּי,
אוֹ שֶׁזֶּה הַזְּמַן גָּרַם לְכָךְ.
יֵשׁ עָצֶב בְּעֵינַייךְ,
אוֹהֵב אוֹתָן עֲדַיִין,
יֵשׁ עָצֶב, לָמָּה לֹא תִּהְיִי אִיתִּי.
יֵשׁ עָצֶב בַּנְּשָׁמָה,
אוּלַי זֶה לֹא הַזְּמַן,
אָז אֵיזֶה זְמַן,
כֵּן, אֵיזֶה זְמַן
הֲכִי מַתְאִים.אָבוֹא כְּעָנִי שׁוֹאֵל עַל פֶּתַח
בְּבַקָּשָׁה וּבְתַחֲנוּנִים
תְּפִילָּה אֶפְתַּח
אָנָּא שַׁעֲרֵי רַחֲמִים
לָנוּ תִּפְתַּח
סָלַח לָנוּ וְשָׁלַח לָנוּ
יְשׁוּעָה וְרַחֲמִים מִמְּעוֹנְךָזֶה הָיָה לְפָנִים וְלִפְנֵי שָׁנִים,
בְּמַלְכוּת עַל יָם עַרְפִלִּי.
שָׁם דָּרָה יַלְדָּה - שְׁמָהּ לֹא תֵּדַע:
קָרָאתִי לָהּ אָנָאבֵּל לִי.
מַשָּׂא לֵב אַחֵר מִלְּבַד אַהֲבָה
לֹא הָיָה גַּם לָהּ וְגַם לִי.

יֶלֶד הָיִיתִי, וְהִיא יַלְדָּה
בַּמַּלְכוּת עַל יָם עַרְפִלִּי:
אַךְ יָדַעְנוּ אָהוֹב מִכָּל אוֹהֲבִים -
אֲנִי וְאָנָאבֵּל לִי:
וְרָאוּנוּ שְׂרָפֵי הַמָּרוֹם בְּקִנְאָה,
וְזָעוֹם זָעֲמוּ לָהּ וָלִי.

זוֹ הַסִּיבָּה, שֶׁהָיָה מַעֲשֶׂה
בַּמַּלְכוּת עַל יָם עַרְפִלִּי -
רוּחַ יָצָא מֵעָבִים, וְצִינֵּן
וְהֵמִית אֶת אָנָאבֵּל לִי
וּבָאוּ הוֹרֶיהָ, אַחִים, קְרוֹבִים
מִבְּנֵי אֲצִילֵי גְּלִילִי
וּנְשָׂאוּהָ מִמֶּנִּי לְקֶבֶר אָפֵל
בַּמַּלְכוּת עַל יָם עַרְפִלִּי.

אֵין כְּאָשְׁרֵנוּ בִּנְוֵוה שְׂרָפִים -
לָכֵן זָעֲמוּ לָהּ וָלִי:
הִיא הַסִּיבָּה (זֶה יָדוּעַ לַכֹּל
בַּמַּלְכוּת עַל יָם עַרְפִלִּי)
שֶׁרוּחַ בַּלַּיְלָה יָצָא מֵעָבִים
וְהֵמִית אֶת אָנָאבֵּל לִי.

אַךְ יָדַעְתִּי אָהוֹב מִכּוּלָּם, מִכּוּלָּם
שֶׁרַבּוֹ שְׁנוֹתָם מִגִּילִי
וְרַבָּהּ חוֹכְמָתָם מִשִּׂכְלִי:
וְאֵין שָׂרָף אוֹ שָׂטָן בָּעוֹלָם,
וְאֵין סַעַר בַּיָּם עַרְפִלִּי,
שֶׁיִּקְרַע אוֹ יִגְרַע אֶת הַקַּו שֶׁל זָהָב
בֵּינִי וּבֵין אָנָאבֵּל לִי.

וְיָרֵחַ מָרוֹם לִי לוֹחֵשׁ בַּחֲלוֹם
שִׁירֵי זוֹהַר עַל אָנָאבֵּל לִי:
לִי רוֹמֵז כָּל כּוֹכָב בְּקַרְנָיו - עֵינָיו
כְּעֵינֶיהָ שֶׁל אָנָאבֵּל לִי:
אַךְ בְּלֵיל אֲפֵלָה - עִמָּדִי הִיא כּוּלָּהּ,
וְאָנוּחַ עַל יַד יוֹנָתִי הַכַּלָּה
בְּבֵיתֵנוּ שֶׁלָּהּ וְשֶׁלִּי -
הוּא הַקֶּבֶר עַל יָם עַרְפִלִּי.נִרְדַּם אֶחָד בְּתוֹךְ קוּפְסַת שִׁימּוּרִים
אֵיזֶה כֵּיף
מִלּוּף אַל לוּף כְּמוֹ פַּרְפַּר הִתְעוֹפֵף
עָטַף אֶת רֹאשׁוֹ בְּבַרְזֶל וּפְלָדָה,
פָּרַשׂ כָּנָף וְלֹא נוֹתַר.
בְּתוֹךְ קוּפְסַת שִׁימּוּרִים
הַלֵּילוֹת בַּמִּדְבָּר עֲזוּבִים וְקָרִים.
אֶחָד אַמִּיץ לְתוֹךְ מֵי גֵּ'רִיקָן פְּלַסְטִיק צָנַח,
אָסַף שְׁתִיקוֹת מֵהַדָּגִים מְלֹא הַסַּל.
אַל תִּשְׁלְחוּ מִכְתָּבִים לְלֹא בְּשׁוּרוֹת
אִישׁ קָטָן לָקַח אֲוִויר לִשְׁנֵי דּוֹרוֹת
גֵּ'רִי קָטָן - עוֹד תְּחַיֵּיךְ אֵלֶיךָ שֶׁמֶשׁ
לוּ נִיתָּן.
אֶחָד כְּמוֹ בֶּן נִצְמָד אֶל אֲדָמָה חַמָּה,
אִם שִׁיבּוֹלִים שָׁרוֹת תָּשִׁיר גַּם הֲקָמָה.
צְרוֹר קָצָר חִיּוּךְ הָיָה לְאִישׁ
דִּמְעָה אַחַת וְהָעוֹלָם אָדִישׁ.
עֲזוֹב שְׁטוּיּוֹת
אֶחָד הָיָה, חִייֵּךְ, אָהַב לִחְיוֹת
נִרְדַּם אֶחָד בְּתוֹךְ קוּפְסַת שִׁימּוּרִים
אֵיזֶה כֵּיף.
מִלּוּף אַל לוּף כְּמוֹ פַּרְפַּר הִתְעוֹפֵף.וּבַלֵּילוֹת
דַּלְתוֹת פָּנַיִיךְ נְעוּלוֹת,
וּבַיָּמִים - אַף פַּעַם לֹא תֵּדְעִי.

אַף פַּעַם לֹא תֵּדְעִי,
כַּמָּה נָסַעְתִּי בִּגְלָלֵךְ,
דְּרָכִים בְּכַף יָדִי,
דְּרָכִים בְּכַף יָדֵךְ.

כָּל פַּעַם שֶׁמָּטוֹס אוֹ מַשֶּׁהוּ
נוֹגֵעַ בַּשְּׁחָקִים,
אֲנִי שׁוֹמֵעַ נְסִיעָה,
אַל תְּחַכִּי.
אָדָם נִפְרָד תָּמִיד מִמִּישֶׁהוּ,
אֲנִי זוֹכֵר - בָּכִית,
זֶה מְשׁוּנֶּה, אַךְ יֵשׁ בִּי מַשֶּׁהוּ
שֶׁלֹּא מַכִּיר.

וּבַלֵּילוֹת, תִּהְיִי כְּתוּבָה עַל חֲלוֹמוֹת,
וּבַיָּמִים אַף פַּעַם לֹא תֵּדְעִי.
הַזְּמַן הַמְּהוּרְהָר
תָּלוּי עַל הַשָּׁעוֹן,
מָחוֹג לְכָל דָּבָר
קוֹצֵב אֶת הַשָּׁעוֹת.

כָּל פַּעַם שֶׁאִישָּׁה אוֹ מִישֶׁהִי
נוֹגַעַת אֶת הַכְּבִישׁ,
אֲנִי נִזְכָּר בָּךְ, וּמַרְגִּישׁ כְּמוֹ כְּשֶׁהָיִית בִּי...
אֶת יְשֵׁנָה וַדַּאי, וּמִישֶׁהוּ
נוֹשֵׁם אוֹתָךְ עָמוֹק,
יָדִי אֵינָן יְדֵי הָאִישׁ הַהוּא,
יְדֵי הַמְּקַנְּאוֹת.

וּבַלֵּילוֹת -
אַתְּ לֹא תִּרְאִי בַּחוֹשֶׁךְ, לֹא.
וּבַיָּמִים - אַף פַּעַם לֹא תֵּדְעִי.
בְּשֶׁקֶט, כְּמוֹ גָּנַב,
עַל בְּהוֹנוֹת גּוּפֵךְ
בִּנְדוּדֵי שֵׁינָה,
בְּהִרְהוּרֵי הַחֵטְא.

תָּמִיד אֲנִי חָשׁוּד בְּמַשֶּׁהוּ,
שׁוֹטֵר מְדַבֵּר אֵלַי,
הַאִם כְּדַאי לוֹמַר לוֹ
שֶׁאֲנִי לְבַד?
וּפַעַם כְּשֶׁהַכֹּל יִהְיֶה יוֹתֵר פָּשׁוּט,
אֲפִילּוּ הַמִּילָּה,
אוֹמַר לָךְ מַשֶּׁהוּ שֶׁלֹּא נִרְאֶה חָשׁוּב,
אֲבָל נִשְׁמָע נִפְלָא.הִיא בְּלִיבִּי עַכְשָׁיו, בְּתוֹךְ לִיבִּי,
כְּמוֹ הַרְבֵּה צְלָלִים
כְּמוֹ הַרְבֵּה שְׁבִילִים
כְּמוֹ עָשָׁן.
הִיא רַק שֶׁלִּי עַכְשָׁיו, הִיא בְּחוּבִּי,
כְּנוֹף הַרְבֵּה עָלִים
כְּמֵי נָהָר כְּחוּלִּים,
עַכְשָׁיו הִיא כָּאן.

אֲהַבְתִּיהָ
אֲנִי יוֹדֵעַ זֹאת פִּתְאוֹם,
אֲהַבְתִּיהָ
פִּתְאוֹם עַכְשָׁיו, פִּתְאוֹם הַיּוֹם.
כֵּן הִיא שֶׁלִּי עַכְשָׁיו
כְּמוֹ הַשִּׁיר,
עוֹלָה הִיא מִתּוֹכִי,
עוֹלֶה בְּכָל כּוֹחִי,
כְּמוֹ הַשִּׁיר.

אֲנִי קוֹרֵא בְּקוֹל, בְּנֵי הָאָדָם
וּמֵרַחֲבֵי אִי שָׁם
וְכָל רוּחוֹת הַיָּם וְהַגַּלִּים.
אִם תִּשְׁמְעִי אוֹתִי
וְאֶת שִׁירִי
הַמִּתְפָּרֵץ כַּיָּם,
צוֹעֵק אֶל הָעוֹלָם
רַק תִּשְׁמְעִי

אֲהַבְתִּיהָ...

כֵּן הִיא שֶׁלִּי עַכְשָׁיו
כְּמוֹ הַשִּׁיר,
עוֹלָה הִיא מִתּוֹכִי,
עוֹלֶה בְּכָל כּוֹחִי,
כְּמוֹ הַשִּׁיר.

אֶת בְּלִיבִּי עַכְשָׁיו, בְּתוֹךְ לִיבִּי,
כְּמוֹ הַרְבֵּה צְלָלִים
כְּמוֹ הַרְבֵּה שְׁבִילִים
כְּמוֹ עָשָׁן.
אֶת רַק שֶׁלִּי עַכְשָׁיו, אֶת בְּחוּבִּי,
כְּנוֹף הַרְבֵּה עָלִים
כְּמֵי נָהָר כְּחוּלִּים,
עַכְשָׁיו אַתְּ כָּאן.גֶּשֶׁם כְּבָר יוֹרֵד וְזֶה חוֹרֶף
תֵּל אָבִיב חֲסוּמָה וְגַם חֵיפָה.
שֵׁב יֶלֶד שֵׁב,
אֲנִי אוֹמֵר לְךָ שֵׁב
וּשְׁנֵינוּ נוֹסְעִים בְּדַרְכֵי עָפָר.
מַבִּיט מִבַּעַד לַזְּגוּגִית,
יֵשׁ לָנוּ אֶרֶץ לָמָּה עוֹד אַחַת,
בַּחוּץ שְׁקִיעָה שֶׁל יוֹם שֵׁנִי,
וְעַרְבִים מִתְפַּלְּלִים כִּי אֵיזֶה חַג.
חָבֵר לְמִין מַסָּע כָּזֶה בַּחוֹרֶף מִסְתַּכֵּל בִּי.
רַגְלָיו קְצָרוֹת אֲבָל רֹאשׁוֹ חָכָם
שְׁנֵינוּ בִּמְנוּסָה, הַכֹּל פֹּה זָז, אוֹמֵר לִי
אַתָּה גַּם אַבָּא, אַתָּה גַּם בֶּן אָדָם.
מַבִּיט מִבַּעַד לַזְּגוּגִית,
עֵינַיִים יֵשׁ לוֹ רְגִישׁוֹת, כֵּן כֵּן.
מוּזָר אֵיךְ הָאוֹיֵב הַזָּר
נִרְאֶה לוֹ אֱנוֹשִׁי וְגַם פּוֹחֵד.

יֵשׁ לִי אִישָּׁה, זֹאת אִמָּא שֶׁלְּךָ
נִיסַּע, נִיסַּע, אוּלַי נַגִּיעַ עַד מָחָר,
אִם לֹא נָאֵט, לֹא נַבִּיט, לֹא נָשִׁים לֵב לִפְרָטִים,
לֹא נַגִּיעַ לְאֶרֶץ חֲדָשָׁה.

שְׁתֵּי כְּבָשִׂים עוֹלוֹת עַל אֵם הַדֶּרֶךְ
לֹא נִדְרוֹס אוֹתָן, אֲנַחְנוּ לֹא דּוֹרְסִים.
שֵׁב יֶלֶד, שֵׁב.
אֲנִי אוֹמֵר לְךָ שֵׁב.
חָלָב בְּשֶׁפַע זֶה לֹא אוֹמֵר נִיסִּים,
הוּא שׁוֹלֵף מַצְלֵמָה שֶׁל כִּיס,
הוּא חוֹשֵׁב שֶׁגַּן הָעֵדֶן מְדוּיָּיק
הוּא מַכְחִישׁ שֶׁקַּר לוֹ שֶׁמַּפְחִיד
וּמְצַלֵּם כְּדֵי שֶׁנִּזְכּוֹר מָה שֶׁהָיָה.
קָרָאתִי בָּעִיתּוֹן עַל אַחַת בַּת מֵאָה,
שֶׁכָּל חַיֶּיהָ עָשְׂתָה מַעֲשִׂים טוֹבִים.
שֵׁב יֶלֶד, שֵׁב.
אֲנִי אוֹמֵר לְךָ שֵׁב.
לֹא כָּל הָאֲנָשִׁים נוֹלְדוּ רָעִים.
מִזְּמַן, הִיא מֵתָה דֵּי מִזְּמַן
אָבִיךָ הוּא יָמוּת גַּם יוֹם אֶחָד.
לֹא, גַּן הָעֵדֶן לֹא קַיָּים,
אוּלַי קַיֶּימֶת אֶרֶץ חֲדָשָׁה.

יֵשׁ לִי אִישָּׁה, זֹאת אִמָּא שֶׁלְּךָ...

גֶּשֶׁם כְּבָר יוֹרֵד וְזֶה חוֹרֶף
פַּעַם זֶה הַכֹּל הָיָה וָרוֹד,
שֵׁב יֶלֶד, שֵׁב לְמָה לְהִתְרַפֵּק
מַשֶּׁהוּ חוֹרֵק בַּזִּיכָּרוֹן.
מַבִּיט מִבַּעַד לַשְּׁלָטִים,
עֵינַיִים יֵשׁ כְּדֵי לְהִסְתַּכֵּל.
תַּגִּיד שׁוֹאֵל אוֹתִי הַאִם,
הַאִם יִתְּנוּ לָנוּ בִּכְלָל לְהִיכָּנֵס.
חֲבֵרִים לְמִין מַסָּע כָּזֶה בַּחוֹרֶף כְּבָר חָסֵר לִי,
אָבִי יָשֵׁן, זָקֵן וּמִסְתַּגֵּר.
אִיתּוֹ הָלַכְתִּי דֶּרֶךְ הָעֵינַיִים שֶׁכְּבָר אֵין לִי
עַכְשָׁיו יַלְדֵי שֶׁלִּי אִיתִּי הוֹלֵךְ.
מַבִּיט מִבַּעַד לַזְּגוּגִית,
יֵשׁ לָנוּ אֶרֶץ - לָמָּה עוֹד אַחַת?
בַּחוּץ שְׁקִיעָה שֶׁל יוֹם שֵׁנִי,
בִּפְנִים אֲנִי וְהוּא כְּמוֹ אִישׁ אֶחָד.
עוֹלֶה עַל אוֹטוֹבּוּס מִסְפַּר אַחַת, נִרְדַּם לְרֶגַע, מִתְעוֹרֵר,
בָּאוֹטוֹבּוּס הַמְּמוּזָּג יוֹשְׁבִים כּוּלָּם, אֲנִי רוֹאֶה,
רוֹפֵא עִם תּוֹאַר מְדוּפְּלָם,
כַּלָּה עִם הִנּוּמַת שָׂטָן,
וְאִישׁ אֶחָד קָדוֹשׁ.
וְגַם יוֹשֵׁב שָׁם הַקָּצִין מֵחֵיל הַמִּלְחָמוֹת,
וְהַמְּשׁוֹרֵר הַמַּעֲצִיב, אֶת כָּל בְּנֵי עַמּוֹ,
וּשְׁנֵי זְקֵנִים מְנוּמְנָמִים,
וְיֶלֶד עִם פָּנָס בַּיָּד, בִּגְלַל הַחוֹשֶׁךְ.

וְיֵשׁ הַרְבֵּה, עוֹד יֵשׁ הַרְבֵּה שֶׁלַּנְּסִיעָה הַזֹּאת עוֹלִים,
לְמָשָׁל הַהִיא שֶׁשָּׁרָה בְּטִכְּסֵי הָאֵבֶל הַגְּדוֹלִים,
וְזֶה שֶׁמֵּאַגְרוֹת הַבַּנְק, לָקַח לְעַצְמוֹ בִּמְזוּמָּן,
וְאֵלֶּה שֶׁנָּתְנוּ לוֹ.
וּשְׁנֵי זְקֵנִים מְנוּמְנָמִים, בִּגְלַל הַטִּילְטוּלִים,
חוֹזְרִים כְּמוֹ טֵיְיפּ עַל הַמִּילִּים,
שֶׁשָּׁרוּ פַּעַם בִּנְעוּרִים,
וְהַהוּא, כֵּן, שֶׁאַגַּב,
לֹא נִרְאֶה כְּמוֹ גָּנַב,~אָז אֵיךְ תִּקְרְאוּ לוֹ?

כּוּלָּם חוֹזְרִים לִמְקוֹם הַפֶּשַׁע,
לָה לָה לָה לָה לָה
קִירְקָס נוֹסֵעַ בְּתוֹךְ גֶּשֶׁם,
לָה לָה לָה לָה לָה
הֵם צוֹעֲקִים: "תִּפְתַּח תְּ'רָדָיו",
רוֹצִים לָדַעַת מָה נִשְׁמָע,
בָּאָרֶץ הַקְּטַנָּה.
חוֹזְרִים לִמְקוֹם הַפֶּשַׁע,
לָה לָה לָה לָה לוֹ,
תִּסְגּוֹר אֶת הַמִּיזּוּג שָׁם,
תִּפְתַּח אֶת הַחִימּוּם,
חוֹזְרִים לִמְקוֹם הַפֶּשַׁע,
חוֹזְרִים לִמְקוֹם הַפֶּשַׁע,
בְּאוֹטוֹבּוּס מִסְפַּר אַחַת.

גַּם בְּנֵי עֶשְׂרִים גַּם בְּנֵי שְׁלוֹשִׁים,
צוֹרְחִים בִּסְטֶרֵיאוֹ: "תְּנוּ לַעֲבוֹר",
נִתְלִים עַל בַּרְזְלִים, נֶהֱרָגִים בִּשְׁבִיל טִיפַּת כָּבוֹד,
וְהָאַחֲרוֹן שֶׁבַּקְּשִׁישִׁים, אִישׁ בּוּלְגָרִי עֲטוּר נָשִׁים,
שָׁר שְׁנֵי קוֹלוֹת לָעַד.
וְרַק אֶחָד זֶה הַנַּהָג,
כְּאִילּוּ עֲצוּמוֹת עֵינָיו,
אוּלַי יוֹדֵעַ מַשֶּׁהוּ, לְאָן נוֹסְעִים, כִּי מֵעָלָיו,
תְּלוּיִים הַכּוֹכָבִים,
וְהַמַּפּוֹת וְהָרוֹבִים,
שֶׁל אוֹטוֹבּוּס מִסְפַּר אַחַת.

כּוּלָּם חוֹזְרִים לִמְקוֹם הַפֶּשַׁע...

עוֹלֶה עַל אוֹטוֹבּוּס מִסְפָּר אַחַת, נִרְדַּם לְרֶגַע, מִתְעוֹרֵר,
בָּאוֹטוֹבּוּס הַמְּמוּזָּג יוֹשֵׁב הֶעָם, אֲנִי רוֹאֶה,
רוֹפֵא עִם תּוֹאַר מְדוּפְּלָם, כַּלָּה עִם הִנּוּמַת שָׂטָן,
וְאִישׁ אֶחָד קָדוֹשׁ.אֶתְמוֹל חָלְפוּ הַצִּיפּוֹרִים בְּתוֹךְ הָעִיר,
כִּנְעָרוֹת בְּתוֹךְ רֹאשִׁי.
אַל תִּכְעֲסִי עָלַי בִּגְלַל שֵׁמוֹת רַבִּים
אוֹתָם אָמַרְתִּי.
בְּדֶרֶךְ כְּלָל אֲנִי זָהִיר.
כְּדַאי לְהִתְכּוֹפֵף אֲפִילּוּ בַּחֲלוֹם,
וּלְהַגִּיד שֶׁלֹּא יָדַעְתִּי,
אֲבָל אֶתְמוֹל חָלְפוּ הַצִּיפּוֹרִים...

אֶתְמוֹל חָלְפוּ הַפָּרָשִׁים בְּתוֹךְ רֹאשֵׁךְ.
יָדֵךְ הָיְתָה כְּמוֹ סַכִּין.
אֵינִי כּוֹעֵס עַכְשָׁיו בִּגְלַל שֵׁמוֹת רַבִּים שֶׁלֹּא יָדַעְתִּי.
כְּאֵב כְּזֶה אֵינוֹ נוֹשֵׁךְ.
אֲפִילּוּ בַּחֲלוֹם כְּדַאי לְהִתְכּוֹפֵף.
הַלֹּא הִרְגַּשְׁתְּ בִּי כְּשֶׁבָּאתִי,
אֲבָל אֶתְמוֹל חָלְפוּ הַפָּרָשִׁים...

הַיּוֹם חָלְפוּ הָעֲנָנִים מֵעַל הָעִיר,
כְּמוֹ נוֹצוֹת שֶׁל מַלְאָכִים.
וְלֹא כָּעַסְנוּ עוֹד בִּגְלַל הַחֲלוֹמוֹת
שֶׁלֹּא אָמַרְנוּ.
אֲבָל בִּפְנִים הָיָה קָרִיר.
כְּדַאי לְהִיכָּנֵס מִתַּחַת לַשְּׂמִיכָה,
וּלְהַגִּיד שֶׁלֹּא יָדַעְנוּ,
אֵיךְ בָּאָה לְתוֹכֵנוּ הַשִּׂמְחָה...אַחֲרֵי הַכֹּל אַתְּ שִׁיר,
לֹא עוֹד בָּשָׂר וָדָם,
לֹא עוֹד אִישָּׁה חָיָה,
אֲבָל אַתְּ שִׁיר קַיָּים.
וְהוּא עָטוּף מִילִּים,
מִילִּים וּמַנְגִּינָה,
וְקֶצֶב מְסוּיָּים,
אַחֲרֵי הַכֹּל - אַתְּ שִׁיר קַיָּים.

אָז לִפְעָמִים כְּשֶׁקַּר לִי,
בְּשֶׁקֶט מִתְיַישֵּׁב אִיתְּךָ,
וְשַׁר בְּלִי מִילִּים -
אֲנִי שָׁר לִי.
אַחֲרֵי הַכֹּל, אַתְּ שִׁיר, אַתְּ שִׁיר נִכְתַּב.
כָּל הַמִּילִּים שֶׁאַתְּ לָחַשְׁתָּ בִּי,
כָּל הַמִּילִּים שֶׁאַתְּ לָחַשְׁתָּ -
הֵן שִׁיר עַכְשָׁיו,
אוֹהֶבֶת, וְעוֹד מָה
שֶׁחַשְׁתָּ בִּי,
מִילִּים, מִילִּים, מִילִּים בְּשִׁיר נִכְתַּב.

אֲנִי קָרוֹב בַּשִּׁיר
כְּמוֹ הַנְּשִׁימָה,
בְּאַהֲבָה נִפְתַּח,
וּנְסַיֵּים בְּמָה?
וּנְסַיֵּים בְּמִי?
אוּלַי בָּךְ, אוּלַי בִּי?
אוּלַי בְּלִי מִילִּים,
אַחֲרֵי הַכֹּל, עַכְשָׁיו אַתְּ שִׁיר שֶׁלִּי.אַחֲרֵי שֶׁכּוּלָּם הִתְפַּזְּרוּ הִבְחַנְתִּי בְּדָנִיאֵל
"רָאִיתִי שֶׁרָאִיתָ אוֹתִי" אָמְרָה יָפָה לָמוּת רַק צָרִיךְ לְהִסְתַּכֵּל
הִשְׁאַרְתִּי שְׁתֵּי חוּלְצוֹת בַּחֶדֶר שֶׁלָּהּ אוּלַי תֵּצֵא מִזֶּה בְּסוֹף הַתְחָלָה
וּבַדֶּרֶךְ אֵי שָׁם לְהוֹרֶיהָ לָחֲשָׁה: זֶה אוֹשֶׁר אֶקְסְפְּרֵס אַתָּה יוֹדֵעַ...

הַכְּאֵב בָּא בְּאֶמְצַע הָאַהֲבָה כְּמוֹ שֶׁחַיִּים בְּלִי הִיגָּיוֹן
נִרְדַּמְנוּ בְּנֵי עֶשְׂרִים עַל הַגַּג קַמְנוּ בְּנֵי שְׁלוֹשִׁים בְּהֵרָיוֹן
אַל תִּכְעַס עָלַיי לָחֲשָׁה דָּנִיאֵל הִתְאַהֲבָה בְּאִישָּׁה
אָז הָלַכְתִּי לִי מוּכֵּה גַּעֲגוּעַ מְחַפֵּשׂ עוֹד אוֹשֶׁר אֶקְסְפְּרֵס לְשָׁבוּעַ

הַיָּרֵחַ עוֹלֶה וְעַכְשָׁיו הוּא כָּאן הַסִּיפּוּר הַמָּלֵא בֶּטַח יְסוּפַּר
אֵיךְ שָׁכַבְנוּ בְּיָם רְטוּבִּים הִתְחַבֵּאנוּ בַּאֲרוֹן הַבְּגָדִים
חִילּוּפַיי זוּגוֹת בְּתוֹךְ כְּבִישׁ מָהִיר בְּאִיחוּר אָז הֵבַנְתִּי הַרְבֵּה דְּבָרִים
מִילָּה אַחֲרוֹנָה מִצְטַעֵר קְצָת אוֹשֶׁר אֶקְסְפְּרֵס

זֶה לֹא לַנֵּצַח .... יוֹדֵעַ אֶת זֶה כְּבָר ...

אַחֲרֵי שֶׁכּוּלָּם הִתְפַּזְּרוּ נִהְיֵיתִי אוּמְלָל אָז כָּתַבְתִּי שִׁירִים
הִגַּעְתִּי לִמְסִיבָּה בְּאִיחוּר כּוּלָּם רָקְדוּ אִיתָּךְ חַמְדָנִים וְחוֹפְרִים
כְּשֶׁלֹּא הָיָה לִי כְּבָר מָה לְהַפְסִיד פִּתְאוֹם הִרְגַּשְׁתִּי חוֹפְשִׁי זֶה מַפְחִיד
מוּל כּוֹכָבִים זָזִים עַל הַר מָלֵא רֶגֶשׁ צָעַקְתִּי: "הַיי כַּנְּסִי לִי לְתוֹךְ הַנֶּפֶשׁ"
הַיָּרֵחַ עוֹלֶה...

לִפְעָמִים אֲנִי עוֹד מְחַפֵּשׂ אוֹשֶׁר אֶקְסְפְּרֵס
לִפְעָמִים אֲנִי עוֹד מִתְכַּנֵּס בְּעַצְבוּת כְּמוֹ טִיפֵּשׁ
אַחֲרֵי שֶׁכּוּלָּם הִתְפַּזְּרוּ רַק דָּנִיאֵל נִשְׁאֲרָה בַּסִּיפּוּר
עוֹמֶדֶת עִם דְּמָעוֹת בְּעֵינַיִים לוֹחֶשֶׁת לִי: "בּוֹא מָאמִי מָאמִי"
מִילָּה אַחֲרוֹנָה מִצְטַעֵר קְצָת אוֹשֶׁר אֶקְסְפְּרֵס
זֶה לֹא לַנֵּצַח ... יוֹדֵעַ אֶת זֶה כְּבָר ...
שֶׁזֶּה לֹא לַנֵּצַחכְּבָר יָבְשׁוּ עֵינֵינוּ מִדְּמָעוֹת,
וּפִינּוּ כְּבָר נוֹתַר אִילֵּם בְּלִי קוֹל.
מָה עוֹד נְבַקֵּשׁ, אֱמוֹר מָה עוֹד?
כִּמְעַט בִּיקַּשְׁנוּ לָנוּ אֶת הַכֹּל.

אֶת הַגֶּשֶׁם תֵּן רַק בְּעִיתּוֹ,
וּבָאָבִיב פַּזֵּר לָנוּ פְּרָחִים,
וְתֵן שֶׁיַּחֲזוֹר שׁוּב לְבֵיתוֹ,
יוֹתֵר מִזֶּה אֲנַחְנוּ לֹא צְרִיכִים.

כְּבָר כָּאַבְנוּ אֶלֶף צַלָּקוֹת,
עָמוֹק בִּפְנִים הִסְתַּרְנוּ אֲנָחָה.
כְּבָר יָבְשׁוּ עֵינֵינוּ מִלִּבְכּוֹת -
אֱמוֹר שֶׁכְּבָר עָמַדְנוּ בַּמִּבְחָן.

אֶת הַגֶּשֶׁם תֵּן רַק בְּעִיתּוֹ,
וּבָאָבִיב פַּזֵּר לָנוּ פְּרָחִים,
וְתֵן לָהּ לִהְיוֹת שֵׁנִית אִיתּוֹ -
יוֹתֵר מִזֶּה אֲנַחְנוּ לֹא צְרִיכִים.

כְּבָר כִּיסִּינוּ תֵּל וְעוֹד אֶחָד,
טָמַנּוּ אֶת לִיבֵּנוּ בֵּין בְּרוֹשִׁים.
עוֹד מְעַט תִּפְרוֹץ הָאֲנָחָה -
קַבֵּל זֹאת כִּתְפִילָּה מְאוֹד אִישִׁית.

אֶת הַגֶּשֶׁם תֵּן רַק בְּעִיתּוֹ,
וּבָאָבִיב פַּזֵּר לָנוּ פְּרָחִים,
וְתֵן לָנוּ לָשׁוּב וְלִרְאוֹתוֹ -
יוֹתֵר מִזֶּה אֲנַחְנוּ לֹא צְרִיכִים.בְּאֶרֶץ הַתָּוִוים בְּאֶרֶץ הַתָּוִוים
כָּל הָעוֹבְרִים וְכָל הַשָּׁבִים
כָּל הַיְּלָדִים וְכָל הַסָּבִים
הֵם כּוּלָּם כּוּלָּם כּוּלָּם כּוּלָּם תָּוִוים.

כִּי שָׁם מִתְנַגְּנוֹת כָּל הַמַּנְגִּינוֹת
וְשָׁם שָׁרִים כָּל הַשִּׁירִים
וָשָׁם מִמְצָאִים אֶת כָּל הַצִּיּוּצִים
שֶׁשָּׁרוֹת הַצִּיפּוֹרִים בַּסֵּתֶר הָעֵצִים.

בְּאֶרֶץ הַתָּוִוים בְּאֶרֶץ הַתָּוִוים
כָּל הָעוֹבְרִים וְכָל הַשָּׁבִים
כָּל הַיְּלָדִים וְכָל הַסָּבִים
הֵם כּוּלָּם כּוּלָּם כּוּלָּם כּוּלָּם תָּוִוים.

כִּי שָׁם מִסְתַּלְסְלִים כָּל הַצְּלִילִים
וָשָׁם מִתְנַגְּנִים הַפִּזְמוֹנִים
כִּי שָׁם נוֹלָדִים כָּל הַשִּׁירִים
שֶׁשָּׁרִים עִם בּוֹא הַסְּתָיו שָׂרִים הַצִּרְצָרִים.

בְּאֶרֶץ הַתָּוִוים בְּאֶרֶץ הַתָּוִוים
כָּל הָעוֹבְרִים וְכָל הַשָּׁבִים
כָּל הַיְּלָדִים וְכָל הַסָּבִים
הֵם כּוּלָּם כּוּלָּם כּוּלָּם כּוּלָּם תָּוִוים.

כִּי שָׁם קוֹצְבִים אֶת קִצְבָּם שֶׁל הַתּוּפִּים
וְשָׁם רוֹשְׁמִים אֶת הַתָּוִוים עַל דַּפִּים
כִּי שָׁם מְלַמְּדִים גַּם אֶת רוּחַ הַסְּתָיו
אֵיךְ לִשְׁרוֹק בַּלֵּילוֹת תָּו אַחַר תָּו.

בְּאֶרֶץ הַתָּוִוים בְּאֶרֶץ הַתָּוִוים
כָּל הָעוֹבְרִים וְכָל הַשָּׁבִים
כָּל הַיְּלָדִים וְכָל הַסָּבִים
הֵם כּוּלָּם כּוּלָּם כּוּלָּם כּוּלָּם תָּוִוים.אֶתֵּן חַיַּי עַל בַּקְבּוּקַי
כִּי טוֹב מֵהֶם לִי אַיִן
שָׁתֹה שָׁתִיתִי עַד בְּלִי דַּי
לֹא מַיִם אֶלָּא יַיִן

בֶּהֱיוֹתוֹ בְּקַנְקַנֵּי
אֵלָיו אֶשָּׂא עֵינַיִים
בְּהִתְמַלְּאִי עַד זְקַנְקַנִּי
אֶשְׁתַּחֲוֶוה אַפַּיִים

בֵּין חֲתוּלִים אֲנִי אֲרִי
בֵּין שׁוּעָלִים כַּלַּיִשׁ
וְאֶת עֶדְרֵי הַנְּעָרוֹת
אֲנִי מוֹלֶךְ כַּתַּיִשׁ

שָׁתֹה שָׁתִיתִי עַד בְּלִי דַּי
לֹא מַיִם אֶלָּא יַיִן
אֶתֵּן חַיַּי עַל בַּקְבּוּקַי
כִּי טוֹב מֵהֶם לִי אַיִןאוֹמְרִים יֶשְׁנָהּ אֶרֶץ -
אֶרֶץ שְׁכוּרַת שֶׁמֶשׁ,
אַיֵּה אוֹתָהּ אֶרֶץ,
אֵיפֹה אוֹתָהּ שֶׁמֶשׁ?
אוֹמְרִים יֶשְׁנָהּ אֶרֶץ -
עַמּוּדֶיהָ שִׁבְעָה,
שִׁבְעָה כּוֹכְבֵי לֶכֶת,
צִצִים עַל כָּל גִּבְעָה.

אוּלַי כְּבָר אֵינֶנָּה,
וַדַּאי נִיטֵּל זִיוָּה,
דָּבָר בִּשְׁבִילֵנוּ,
אֲדוֹנָי לֹא צִיוָּוה.

נִכְנַס כָּל הַנִּכְנָס,
פָּגַע בְּאָח כְּהִיגָּמְּלוּ
פּוֹרֵשׁ אֵלָיו שָׁלוֹם,
וְאוֹר לָאִישׁ וְחַם לוֹ.

אַיֵּה אוֹתָהּ אֶרֶץ,
כּוֹכְבֵי אוֹתָהּ גִּבְעָה?
מִי יַנְחֶנּוּ דֶּרֶךְ?
יַגִּיד לִי הַנְּתִיבָה?

אוּלַי כְּבָר אֵינֶנָּה...

כְּבָר עָבַרְנוּ כַּמָּה
מִדְבָּרוֹת וְיָמִים
כְּבָר הָלַכְנוּ כַּמָּה
כּוֹחוֹתֵינוּ תָּמִים.
כֵּיצַד זֶה תָּעִינוּ?
טֶרֶם הוּנַח לָנוּ,
אוֹתָהּ אֶרֶץ שֶׁמֶשׁ -
אוֹתָהּ לֹא מָצָאנוּ.
אַתְּ הָיִית כְּבָר בַּת עֶשְׂרִים וְאַחַת,
בַּשָּׁמַיִים נִצְנֵץ לָךְ כּוֹכָב.
בַּלֵּילוֹת גָּבַר הַסֵּבֶל שֶׁלָּךְ,
בַּיָּמִים לָבַשְׁתְּ מַסֵּכָה.
אִילּוּ יָדַעְנוּ לִחְיוֹת,
בְּתוֹכִי, אֲנִי מוֹדֶה, לֹא יָדַעְנוּ אֵיךְ.
אָמַר אָבִי: "רָאִיתִי בַּחַיִּים אֶת הַזְּמַן חוֹלֵף".
אַתְּ הָיִית כְּבָר בַּת עֶשְׂרִים וְאַחַת,
נִכְתְּבוּ עַל זֶה הַרְבֵּה קְלִישָׁאוֹת
"אֲנִי רוֹצָה לֶאֱהוֹב, רוֹצֶה לֶאֱהוֹב!"
שָׁבַרְתְּ עִם זֶה אֶת כָּל הַקִּירוֹת.
הִתְפַּתֵּית בְּקַלּוּת לַנְּשִׁיקוֹת,
כִּי בְּלֵילוֹת הַקּוֹר אַתְּ בִּיקַּשְׁתָּ לָךְ חוֹם,
וְלִפְעָמִים כְּשֶׁהָיִית, בִּבְדִידוּת עוֹלָמִית, שָׁכַבְתְּ עִם מִי?
רֶגֶשׁ בָּא לִי רֶגֶשׁ בָּעֶרֶב, לִהְיוֹת בְּמָקוֹם קָטָן,
זוּגוֹת עָבְרוּ לִי בָּרְחוֹב מוּל הָעֵינַיִים, שְׂעָרֵךְ הָיָה מוּזְהָב.
אִם יֵשׁ עוֹד בְּעֵינַיִים דְּמָעוֹת,
בָּרַחְתִּי לְבֵית הוֹרַי כְּדֵי לָשֶׁבֶת לִבְכּוֹת,
נִרְדַּמְתִּי לָבוּשׁ,
וּבְשָׁלוֹשׁ בְּדִיּוּק,
הִתְעוֹרַרְתִּי מִסִּיּוּט.
הַזְּמַן עוֹבֵר,
אֲבִי הַזָּקֵן אָמַר: "הַזְּמַן עוֹבֵר בְּטִיסָה".
לוּ הָיִיתִי חוֹזֵר,
עַל אוֹתָם הַדְּבָרִים שֶׁעָשִׂיתִי מִתְּחִילָּתָם עַד סוֹפָם.
בָּא לִי לָקַחַת תַּרְמִיל וְלִנְסוֹעַ, עוֹד פַּעַם אַחַת,
בְּרַכֶּבֶת מְעוֹפֶפֶת, גָּבוֹהַּ גָּבוֹהַּ,
לְאָן שֶׁאַתְּ נָסַעְתָּ,
כְּשֶׁהָיִית כְּבָר בַּת עֶשְׂרִים וְאַחַת.
עֲרֵמוֹת אַהֲבָה הָיוּ בַּחוּץ.
לֹא נָגַעְתְּ בָּהֶן מָצָאת לָךְ תֵּרוּץ,
אֲנִי נִזְכָּר בִּשְׁנֵיכֶם בְּתוֹךְ הַצְּפִיפוּת,
בָּךְ וּבַאֲחֵי הֶהָרוּג,
אִילּוּ יָדַעְתִּי תְּפִילּוֹת,
הֲיִיתֶם פֹּה וְזֶה הָיָה עוֹזֵר,
אֲבָל אַתֶּם נִשְׁאַרְתֶּם
בְּנֵי עֶשְׂרִים וְאַחַת,
עַד הַיּוֹם הַזֶּה.
רֶגֶשׁ בָּא לִי רֶגֶשׁ בָּעֶרֶב לִהְיוֹת בְּמָקוֹם קָטָן,
הָיִית תּוֹפֶסֶת אָהוּב וּמְוַותֶּרֶת עַל אָהוּב יָשָׁן,
אִילּוּ יָדַעְתָּ לֶאֱהוֹב,
בְּאֶמְצַע הַמִּין, יֵשׁ בְּדִידוּת פִּתְאוֹמִית,
אָמַר אֲבִי הַחוֹלֵם: "אַהֲבָה לֹא נִגְמֶרֶת בַּיּוֹם,
רַק הַבְּרָקִים נִגְמָרִים".
הַזְּמַן עוֹבֵר,
אָבִי הַחוֹלֵם אָמַר: "הַזְּמַן עוֹבֵר בְּטִיסָה".
לוּ הָיִיתִי חוֹזֵר,
עַל אוֹתָם הַדְּבָרִים שֶׁעָשִׂיתִי מִתְּחִילָּתָם עַד סוֹפָם.
בָּא לִי לָקַחַת תַּרְמִיל וְלִנְסוֹעַ, עוֹד פַּעַם אַחַת,
בְּרַכֶּבֶת מְעוֹפֶפֶת, גָּבוֹהַּ גָּבוֹהַּ,
כְּמוֹ שֶׁאַתְּ נָסַעְתְּ,
כְּשֶׁהָיִית כְּבָר בַּת עֶשְׂרִים וְאַחַת.
עֶשְׂרִים וְאַחַת, עֶשְׂרִים וְאַחַת,
שְׂעָרֵךְ הָיָה זָהָב אֲמִיתִּי,
בְּדִיּוּק נִגְמְרָה מִלְחָמָה אַחַת,
וּשְׁנִיָּה תֶּכֶף תַּתְחִיל.
מָה מֵאָז דּוֹמֶה לְהַיּוֹם?
אוֹתָהּ אוֹפְנַת שְׂעָרוֹת אוֹתָהּ בְּדִידוּת קִיּוּמִית,
"לֹא מִתְעָרֵב" אָמַר אֲבִי הַזָּקֵן,
"הַזְּמַן מִמֵּילָא חוֹלֵף".
רֶגֶשׁ בָּא לִי רֶגֶשׁ בָּעֶרֶב לִהְיוֹת בְּמָקוֹם קָטָן,
אֲנִי נִכְנָס אֲנִי יוֹצֵא לַדֶּרֶךְ,
שְׂעָרֵךְ הָיָה מוּזְהָב.
אִילּוּ יָדַעְתִּי תְּפִילּוֹת,
לִפְעָמִים מִתְפַּלֵּל בְּתוֹכִי בַּמִּיטָּה,
אַרְבָּעָה בְּנֵי אָדָם, יֵשׁ לִי בָּעוֹלָם,
שְׁמוֹר לִי אוֹתָם!
וְהַזְּמַן עוֹבֵר...יֵשׁ אֲנָשִׁים שֶׁרָצִים לָגַעַת
יֵשׁ אֲנָשִׁים שֶׁקּוֹרְאִים לוֹ סְתָם
אַחֲרֵי חֲצוֹת דַּרְכּוֹ יוֹדַעַת
אֶת לִיבּוֹ הֶעָצוּב הַשָּׁר

בַּדֶּרֶךְ לַבָּמָה יֵשׁ אֶלֶף
פַּרְצוּפִים זוֹרְחֵי חִיּוּךְ
מִי שֶׁנָּע כְּמוֹ אֶבֶן מִתְגַּלְגֶּלֶת
שָׁב הַבַּיְתָה עִם פַּרְצוּף מָעוּךְ

שֵׂיעָר גּוֹלֵשׁ פֵּאָה
עִיכּוּז שֶׁל הַמְּעַט
מַבָּט בָּעֲנָנִים וְצַוָּואר עָטוּף
יֵשׁ לוֹ חִיּוּךְ שֶׁאוֹמֵר אוֹתָךְ
גּוּף אָרוֹךְ נִמְתָּח
מֵאֲחוֹרֵי הַזְּמַן שָׁר כּוֹכָב עָצוּב

אִישׁ בּוֹדֵד בַּלֵּילוֹת נוֹסֵעַ
הָרַדְיוֹ מְזַמְזֵם שִׁירִים
אִישׁ בּוֹדֵד רַק הוּא שׁוֹמֵעַ
אֵיךְ חַדְרֵי לִיבּוֹ שָׁרִים

רוֹכֵב בִּמְכוֹנִית
אֶל הָאוֹרוֹת מַבִּיט
מוֹתִיר תַ'לֵּב עָצוּב מִשִּׁיר דִּמְעָה
רַק הַיָּרֵחַ מְטוֹרָף
רוֹשֵׁם לוֹ שִׁיר נוֹסָף
עַל דְּמָעוֹת כּוֹכָב נוֹדֵד שֶׁבַּמַּרְאָה

אִם אַתְּ רוֹצָה לְעִתִּים לָגַעַת
בְּאִישׁ שֶׁמְּזַמְזֵם שִׁירִים
הַרְחֵק הַרְחֵק דִּמְעָה נוֹסַעַת
צוֹרֶבֶת אֶלֶף מֵיתָרִים

רוֹכֵב בַּמְּכוֹנִית
אֶל הָאוֹרוֹת מַבִּיט
מוֹתִיר תַ'לֵּב עָצוּב מִשִּׁיר דִּמְעָה
רַק הַיָּרֵחַ מְטוֹרָף
רוֹשֵׁם לוֹ שִׁיר נוֹסָף
עַל דְּמָעוֹת כּוֹכָב נוֹדֵד שֶׁבַּמַּרְאָה

יֵשׁ אֲנָשִׁים שֶׁרָצִים לָגַעַת
יֵשׁ אֲנָשִׁים שֶׁקּוֹרְאִים לוֹ סְתָם
אַחֲרֵי חֲצוֹת דַּרְכּוֹ יוֹדַעַת
אֶת לִיבּוֹ הֶעָצוּב הַשָּׁראוֹמְרִים שֶׁלֹּא רָחוֹק מֵחֲדֵרָה,
בֵּין הַיָּם לְבֵין הַחוֹלוֹת,
יֵשׁ מָקוֹם שֶׁבּוֹ זוֹרַחַת הַשֶּׁמֶשׁ,
בַּלֵּילוֹת.

רַק אֶצְלֵנוּ לֹא תָּמִיד הִיא זוֹרַחַת,
רַק אֶצְלֵנוּ מִשּׁוּם מָה אוֹר חָסוּם,
יֵשׁ אֲנָשִׁים שֶׁהִתְרַגְּלוּ לִחְיוֹת כָּכָה,
אֵיזֶה אַבְּסוּרְד.

מָה לַעֲשׂוֹת, אֲנִי כְּבָר לֹא יוֹדֵעַ,
אוּלַי יֵשׁ אֵיזֶה סוֹד,
שֶׁיּוֹדְעִים רַק מְעַטִּים.
אֶה... כְּמוֹ אִידְיוּט,
אֲנִי רָץ תָּמִיד אַחֲרֶיהָ,
וְאוֹמֵר לָהּ: "בּוֹאִי, וְתִהְיִי אִיתִּי".

אוֹמְרִים שֶׁעִיתּוֹנִים מְשַׁקְּרִים כִּי,
הָאֱמֶת נִמְצֵאת בֵּינְךָ לְבֵינְךָ,
וּלְאָן שֶׁלֹּא תִּיסַּע אַתָּה לוֹקֵחַ רַק,
אֶת עַצְמְךָ.
אֵצֶל שְׁנֵינוּ פִּתְאוֹם מִתְפַּתַּחַת,
אַהֲבָה עִם כְּאֵב וְהִיסּוּס,
יֵשׁ אֲנָשִׁים שֶׁהִתְרַגְּלוּ לִחְיוֹת כָּכָה,
אֵיזֶה אַבְּסוּרְד.

מָה לַעֲשׂוֹת, אֲנִי כְּבָר לֹא יוֹדֵעַ,
אוּלַי יֵשׁ אֵיזֶה סוֹד,
שֶׁיּוֹדְעִים רַק מְעַטִּים.
אָה... כְּמוֹ אִידְיוּט,
אֲנִי רָץ תָּמִיד אַחֲרֶיהָ,
וְאוֹמֵר לָהּ: "בּוֹאִי, וְתִהְיִי אִיתִּי".

וְאוֹמְרִים, מָה לֹא אוֹמְרִים עַל חַיֵּינוּ,
שֶׁהֵם קְצָרִים וְחַסְרֵי כֹּל בִּיסּוּס,
שֶׁאֲנַחְנוּ רַק קְרֵבִים אֶל מוֹתֵנוּ,
אֵיזֶה אַבְּסוּרְד.
וּמוּזָר אֵיךְ בֵּין שֶׁמֶשׁ זוֹרַחַת,
לְשֶׁמֶשׁ שׁוֹקַעַת בַּיָּם,
לֹא מָצְאוּ תְּרוּפָה לַנְּשָׁמָה הַפְּצוּעָה,
שֶׁל בְּנֵי הָאָדָם.

מָה לַעֲשׂוֹת, אֲנִי כְּבָר לֹא יוֹדֵעַ,
אוּלַי יֵשׁ אֵיזֶה סוֹד,
שֶׁיּוֹדְעִים רַק מְעַטִּים.
אָה... כְּמוֹ אִידְיוּט,
אֲנִי רָץ תָּמִיד אַחֲרֶיהָ,
וְאוֹמֵר לָהּ: "בּוֹאִי, וְתִהְיִי אִיתִּי".אֲנִי יוֹשֵׁב עַל שְׂפַת הָרְחוֹב
וּמִסְתַּכֵּל בַּאֲנָשִׁים.
הֵם אֵינָם יוֹדְעִים
שֶׁאֲנִי בָּהֶם מִסְתַּכֵּל.

הַאִם כָּךְ מִסְתַּכֵּל בְּנוֹ הָאֵל,
מִבְּלִי שֶׁנַּרְגִּישׁ דָּבָר, מִבְּלִי שֶׁנָּבִין,
מִבְּלִי שֶׁנִּשְׁאַל?

אֵינֶנִּי יוֹדֵעַ.
יֵשׁ דְּבָרִים רַבִּים שֶׁאֲנִי שׁוֹאֵל.
לְפִי שָׁעָה
אֲנִי יוֹשֵׁב עַל שְׂפַת הָרְחוֹב
וּמִסְתַּכֵּלאַתְּ עוֹלָה כְּמוֹ הַשֶּׁמֶשׁ הַיּוֹשֶׁבֶת מֵעָלַי
וְרוֹשֶׁמֶת בְּקַרְנֶיהָ אֶת יוֹמִי
אַתְּ קְרוֹבָה כְּמוֹ הַגֶּשֶׁם עַל רָאשֵׁי וְעַל פָּנַי
וְהַמַּיִם שֶׁבְּפִי לְטַעְמִי

אַתְּ וַאֲנִי, אַתְּ וַאֲנִי, כֵּן
כְּמוֹ בָּרָק וְרַעַם עַד קַצְוֵוי הַיָּם
אַתְּ וַאֲנִי, אַתְּ וַאֲנִי, כֵּן
זֶה נִשְׁמָע חָזָק יוֹתֵר מֵהָעוֹלָם

שְׁנֵינוּ יוֹם וָלַיְלָה סוֹבְבִים לְלֹא לֵאוּת
זֶה מִזֶּה בָּאִים וְזֶה אֶל זֶה שָׁבִים
כְּמוֹ צִבְעֵי הַקֶּשֶׁת עוֹד נִקְשׁוֹר עָנָן בַּחוּט
וְנֹאמַר לוֹ שְׁמַע בָּאִים יָמִים טוֹבִיםמִיכַל אֵינָהּ קְטַנָּה כָּל כָּךְ, אַךְ עוֹד אוֹהֶבֶת סִיפּוּרִים
וְגַם אוֹהֶבֶת לְטַיֵּיל אֶל הַנִּירִים הָאֲפוֹרִים.
כַּלָּה קָצִיר וְיוֹם דּוֹעֵךְ, הִדְלִיק שָׁמַיִים בְּאָדוֹם
וּבַשָּׂדֶה הַחֲרִישִׁי נִיצָּב בּוֹדֵד אִילָן יָתוֹם.

מִיכַל הִבִּיטָה עֲגוּמוֹת וְלָחֲשָׁה בְּקוֹל חָרֵד:
"כָּל כָּךְ מַפְחִיד לִהְיוֹת אִילָן בִּזְמַן שֶׁלַּיְלָה פֹּה יוֹרֵד"
אָז סַחְתִּי לָהּ סִיפּוּר קָטָן וְהִיא שָׁקְטָה בְּהִרְהוּרִים
הַלֹּא אָמַרְתִּי זֹאת מֵרֹאשׁ, מִיכַל אוֹהֶבֶת סִיפּוּרִים.

סִיפַּרְתִּי לָהּ עַל חַיָּילִים אֲשֶׁר יָצְאוּ לְמִלְחָמָה,
וְעַל אֶחָד אֲשֶׁר נָפַל קָרוֹב קָרוֹב לָאֲדָמָה.
סִיפַּרְתִּי לָהּ עַל יְדִידִי, עַל הַיָּקָר מִכָּל רֵעַי
אֲשֶׁר נִשְׁאַר בִּשְׂדֵה הַקְּרָב וְלֹא יָשׁוּב לָעַד אֵלַי.
אָז גָּחֲנָה אֵלִי מִיכַל וְשָׁאֲלָה בְּקוֹל דְּמָמָה:
"נָכוֹן שֶׁזֶּה נוֹרָא לֹא טוֹב כְּשֶׁיֵּשׁ בָּאָרֶץ מִלְחָמָה?"

וּכְשֶׁכִּסְתָּהּ הָאֲפֵילָה חָזַרְנוּ אַט מִן הַשָּׂדוֹת
וְרַק אִילָן אֶחָד יָתוֹם נִשְׁאַר בַּחוֹשֶׁךְ לְבַדּוֹ.
"מָחָר אוּלַי יִהְיֶה כְּבָר סְתָיו" מִתְלַחֲשִׁים הָאַנְקוֹרִים
אַךְ אָנוּ שׁוּב נֵצֵא לָשׁוּט אֶל הַנִּירִים הָאֲפוֹרִים.בְּגֶזַע עֵץ אַלּוֹן חָלוּל בְּחוֹרֶשׁ בַּכַּרְמֶל
הַתַּחֲנָה הָרִאשׁוֹנָה לָאָרֶץ פּוֹמְפּוֹרְנֶל
עוֹלִים שָׁם עַל רַכֶּבֶת אֲרוּכָּה וּצְהוּבָּה
הַכַּרְטִיסָן אוֹמֵר לְךָ שָׁלוֹם בָּרוּךְ הַבָּא

אַחֲרֵי שְׁלוֹשָׁה הָרִים וּשְׁתֵּי גְּבָעוֹת וְאֵיזֶה תֵּל
עוֹצֶרֶת הָרַכֶּבֶת בַּכְּנִיסָה לְפּוֹמְפּוֹרְנָל
אֵין צוֹרֶךְ בְּכַרְטִיס וּבְקוּפַּת הַכַּרְטִיסִים
נוֹתֵן גַּמָּד יָרוֹק דְּבָרִים טוֹבִים לַנִּכְנָסִים

נוֹתְנִים לְכָל אוֹרֵחַ גַּם סוּסוֹן שֶׁל מֵירוֹצִים
וְעַל גַּבּוֹ רוֹכְבִים לְכָל מָקוֹם שֶׁרַק רוֹצִים
אִם רַק רוֹצִים אֶפְשָׁר לִנְהוֹג לָטוּס וְגַם לָשׁוּט
וְלֹא צָרִיךְ מֵאַף אֶחָד שָׁם לְבַקֵּשׁ רְשׁוּת

בַּחֲנוּיוֹת קוֹנִים צַעֲצוּעִים בְּלִי לְשַׁלֵּם
בּוּבָּה גְּדוֹלָה אוֹ נַדְנֵדָה אוֹ חֵיל צָבָא שָׁלֵם
וְסוּכָּרִיּוֹת צִבְעוֹנִיּוֹת עַל הָעֵצִים גְּדֵלוֹת
אוֹכְלִים בְּלִי סוֹף וְהַשִּׁינַּיִים לֹא מִתְקַלְקְלוֹת

אֶפְשָׁר לִדְפּוֹק שָׁם מַסְמְרִים בְּרַעַשׁ מַחֲרִישׁ
וּלְנַסֵּר אֶת הָאָרוֹן וְלֹא אִיכְפַּת לְאִישׁ
אֶפְשָׁר גַּם לְפָרֵק אֶת הַשָּׁעוֹן הַמְּתַקְתֵּק
לִבְדּוֹק אֶת הַקְּפִיצִים וְאַף אֶחָד אֵינוֹ צוֹעֵק

הָיִיתִי שֶׁמָּה פַּעַם אַךְ מֵאָז חָלְפוּ שָׁנִים
שָׁכַחְתִּי אֶת הַדֶּרֶךְ לְחוּרְשַׁת הָאַלּוֹנִים
אִם מִישֶׁהוּ יִמְצָא אֶת הַכְּנִיסָה שֶׁבְּכַרְמֶל
אוֹדֶה לוֹ אִם יַזְכִּיר לִי אֵיפֹה אֶרֶץ פּוֹמְפּוֹרְנֶלאַלְתֵּר הַזָּקֵן
אַלְתֵּר הַזָּקֵן

גַּבּוֹ כָּפוּף רַגְלָיו כְּבֵדוֹת
וּשְׁתֵּי יָדַיִים רוֹעֲדוֹת
אַךְ וְרַק עֵינָיו כִּשְׁתֵּי נוּרוֹת
בַּלֵּילוֹת הָיוּ לִי מְאִירוֹת

אַלְתֵּר הַזָּקֵן
אַלְתֵּר הַזָּקֵן

הָיָה נוֹהֵג לִי לְסַפֵּר
עַל יָמִים וּזְמַן אַחֵר
יָמִים טוֹבִים יָמִים קָשִׁים
עַל חֲלוֹמוֹת וְעַל נָשִׁים

אַלְתֵּר הַזָּקֵן
אַלְתֵּר הַזָּקֵן

מִפִּיו סִיגָר אֵינֶנּוּ מָשׁ
שׁוֹשַׁן אָדוֹם קְצֵה הַדַּשׁ
הָיָה לִי אַח יָדִיד וָרֵעַ
לִמְרַאֲשׁוֹתָיו אֲנִי כּוֹרֵעַ

אַלְתֵּר הַזָּקֵן
אַלְתֵּר הַזָּקֵן

אַל תֵּלֵךְ לֹא אַל תֵּלֵךְ
אַתָּה תֶּחְסַר לִי וְעוֹד אֵיךְ
אֲנִי בּוֹכֶה הוּא כְּבָר שׁוֹתֵק
רַק הַשָּׁעוֹן עוֹד מְתַקְתֵּק

אַלְתֵּר הַזָּקֵן
אַלְתֵּר הַזָּקֵןבַּלַּיְלָה שׁוּב קִיבַּלְתִּי אוֹמֶץ, לָקוּם לִמְרוֹד בְּמַשֶּׁהוּ
לָבוֹא חָזָק מִתּוֹךְ הַחוֹשֶׁךְ, לַעֲשׂוֹת אֶת הַשִּׁינּוּי
הִבַּטְתִּי בְּעֵינֵי הַכֶּלֶב, וּבְאוֹיֵב הֲכִי שָׂנוּא
חָשַׁבְתִּי הָעוֹלָם בֵּית כֶּלֶא, זֶה לֹא חָכְמָה לִהְיוֹת עָצוּב.
אַף פַּעַם לֹא הָיָה לִי אוֹמֶץ, לִסְחוֹב אוֹתְךָ חֲצִי חַי מֵת
כְּמוֹ בַּשִּׁיר הַמְּפוּרְסָם שֶׁל הַ"הוֹלִיס", אַתָּה אָחִי אַתָּה לֹא כָּבֵד
בּוֹדֵד בּוֹדֵד אַךְ פּוֹפּוּלָרִי, מֵחוֹף הַיָּם בְּאִיסְטַנְבּוּל
כָּתַבְתָּ לִי חוֹשֵׁב עָלֶיךָ, כָּתַבְתִּי לְךָ חוֹשֵׁב כָּפוּל.
וּבְקָרוֹב אָהֲבָה לָחַשְׁתִּי לָךְ, וּבְקָרוֹב יָבוֹא אָבִיב
הַלְּוַואי יִהְיֶה לָנוּ עוֹד יוֹם מוּצְלָח
שֶׁאֶת חַיֵּינוּ כָּאן יָעִיף
דְּמָעוֹת יוֹרְדוֹת עַל הַיְּקוּם, בֵּינָתַיִים
הַלֵּב שֶׁלִּי רוֹצֶה כַּדּוּר, בֵּינָתַיִים
וְאוֹמֶץ עוֹד פַּעַם אוֹמֶץ
כְּשֶׁכְּלוּם כְּבָר לֹא דּוֹמֶה לִכְלוּם.
בַּלַּיְלָה שׁוּב קִיבַּלְתִּי אוֹמֶץ, לְהִתְאַהֵב בָּךְ בַּמַּהוּת
חַיֵּיךְ חַיֵּיךְ לָחַשְׁתְּ בַּחוֹשֶׁךְ, רַק בִּגְלָלֵךְ חִייַּכְתִּי שׁוּב
אַחַר כָּךְ כְּשֶׁהוֹרַדְתְּ כּוּתּוֹנֶת, רַק הִתְקָרַבְתִּי כְּדֵי לוֹמַר
תּוֹדָה לָךְ שֶׁנָּתַתָּ לִי אוֹמֶץ, לִחְיוֹת כְּאִילּוּ יֵשׁ מָחָר.
וּבְקָרוֹב אָהֲבָה לָחַשְׁתִּי לָךְ, וּבְקָרוֹב יָבוֹא אָבִיב
הַלְּוַואי יִהְיֶה לָנוּ עוֹד יוֹם מוּצְלָח, שֶׁאֶת חַיֵּינוּ כָּאן יָעִיף
דְּמָעוֹת יוֹרְדוֹת עַל הַיְּקוּם, בֵּינָתַיִים
הַלֵּב שֶׁלִּי רוֹצֶה כַּדּוּר, בֵּינָתַיִים
וְאוֹמֶץ עוֹד פַּעַם אוֹמֶץ כְּשֶׁכְּלוּם כְּבָר לֹא דּוֹמֶה לִכְלוּם.אָתָאנוּ לַחֲלוֹת פָּנֶיךָ
כִּי חֶסֶד וֶאֱמֶת יְקַדְּמוּ פָנֶיךָ
נָא אַל תְּבַיְּשֵׁנוּ
נָא אֶל תְּשִׁיבֶנּוּ
רֵיקָם מִלְּפָנֶיךָ
סָלַח לָנוּ וְשָׁלַח לָנוּ
יְשׁוּעָה וְרַחֲמִים מִמְּעוֹנְךָ

אָתָאנוּ לְבַקֵּשׁ מִמְּךָ כַּפָּרָה
אָיוֹם וְנוֹרָא
מִשְׂגָּב לְעִיתּוֹת בַּצָּרָה
תְּחַיֵּינוּ תַּחְנְנוּ
וּבְשִׁמְךָ נִקְרָא
סָלַח לָנוּ וְשָׁלַח לָנוּ
יְשׁוּעָה וְרַחֲמִים מִמְּעוֹנְךָ